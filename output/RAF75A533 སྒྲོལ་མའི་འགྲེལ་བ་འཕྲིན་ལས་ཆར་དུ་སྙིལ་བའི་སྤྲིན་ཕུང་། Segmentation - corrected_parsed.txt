<segment><title>སྒྲོལ་མ་ཉེར་གཅིག་པའི་བསྟོད་འགྲེལ་འཕྲིན་ལས་ཆར་དུ་སྙིལ་བའི་སྤྲིན་ཕུང་།</title></segment>
<segment><sapche>དང་པོ་ནི། </sapche><root_text_body>རྒྱ་གར་སྐད་དུ། ན་མཿ ཏཱརཱ་ཨེ་ཀ་བིཾ་ཤ་ཏི་སྟོ་ཏྲ་གུ་ཎ་ཧི་ཏ་སཱ་ཀ །བོད་སྐད་དུ། སྒྲོལ་མ་ལ་ཕྱག་འཚལ་ཉི་ཤུ་རྩ་གཅིག་གིས་བསྟོད་པ་ཕན་ཡོན་དང་བཅས་པ།</root_text_body><root_text_end>ཞེས་པའི་</root_text_end>དོན་ཏོ། །</segment>
<segment><sapche>གཉིས་པ་ནི། </sapche><root_text_body>རྗེ་བཙུན་མ་འཕགས་མ་སྒྲོལ་མ་ལ་ཕྱག་འཚལ་ལོ། ། </root_text_body><root_text_end>ཞེས་གསུངས། </root_text_end></segment>
<segment><sapche>གསུམ་པ་ལ་ཕྱག་འཚལ་ཉེར་གཅིག་ཡོད་པ་ལས། ཕྱག་འཚལ་དང་པོ་རྗེ་བཙུན་མ་འཕགས་མ་སྒྲོལ་མ་ལ་ཕྱག་འཚལ་བ་ནི།</sapche></segment>
<segment><root_text_origin>རྒྱུད་ལས།།\n</root_text_origin><root_text_body>ཕྱག་འཚལ་སྒྲོལ་མ་མྱུར་མ་དཔའ་མོ། །\nསྤྱན་ནི་སྐད་གཅིག་གློག་དང་འདྲ་མ། །\nའཇིག་རྟེན་གསུམ་མགོན་ཆུ་སྐྱེས་ཞལ་གྱི། །\nགེ་སར་བྱེ་བ་ལས་ནི་བྱུང་མ། །\n</root_text_body><root_text_end>ཞེས་གསུངས་པའི་</root_text_end>དོན་ནི།</segment>
<segment root_text_nums:[2]><root_text_syls>ཕྱག་འཚལ་</root_text_syls>ལོ་རྗེ་བཙུན་མ་འཕགས་མ་<root_text_syls>སྒྲོལ་མ་</root_text_syls>ལའོ། །<sapche>རྒྱུ་གང་གི་སྒོ་ནས་ཕྱག་འཚལ་ཞེ་ན། སྒྲོལ་མྱུར་དཔའ་གསུམ་གྱི་ཆེ་བའི་སྒོ་ནས་ཏེ།</sapche></segment>
<segment root_text_nums:[2]><sapche>དང་པོ་སྒྲོལ་མ་ཞེས་པའི་མཚན་གྱི་ཆེ་བ་ནི། </sapche>ལྷ་མོ་འདིས་སེམས་ཅན་དཔག་ཏུ་མེད་པ་གནས་སྐབས་འཇིགས་པ་བརྒྱད་སོགས་དང་། མཐར་ཉོན་མོངས་པ་དང་ཤེས་བྱའི་སྒྲིབ་པ་ལས་བསྒྲལ་ཏེ་བླ་མེད་རྫོགས་པའི་སངས་རྒྱས་ཀྱི་སར་བཀོད་པས་ན། བསྐལ་པ་དཔག་ཏུ་མེད་པའི་སྔོན་རོལ་ནས་<root_text_syls>སྒྲོལ་མ་</root_text_syls>ཞེས་པའི་མཚན་གྱིས་བསྔགས་པ་ཡིན་ཏེ།</segment>
<segment root_text_nums:[2]><citation_origin>སྒྲོལ་རྒྱུད་མཚན་བརྒྱ་རྩ་བརྒྱད་པ་ལས་ཀྱང་།\n</citation_origin><citation_body>སྣ་ཚོགས་འཇིགས་པའི་རྒྱ་མཚོ་ལས། །\nསེམས་ཅན་ཐམས་ཅད་བདག་གིས་བསྒྲལ། །\nདེས་ན་བདག་ལ་འཇིག་རྟེན་དུ། །\nརྒྱལ་བའི་ཚོགས་ཀྱིས་སྒྲོལ་མར་བསྒྲགས། །\n</citation_body><citation_end>ཞེས་གསུངས་སོ། །</citation_end></segment>
<segment root_text_nums:[2]><sapche>གཉིས་པ་མྱུར་མ་སྟེ་འཕྲིན་ལས་མྱུར་བའི་ཆེ་བ་ནི། </sapche>ལྷ་མོ་འདིས་བསྟན་འགྲོའི་དོན་བྱེད་པའི་ཚེ་ཡང་ནད་རྙིང་སྨན་གྱིས་གསོ་བ་དང་། ས་བོན་ལས་སྨྱུ་གུ་འབུས་པ་བཞིན་ཟླ་བ་དང་ལོ་བསྒུག་མི་དགོས་པར་འཕྲིན་ལས་ཆེས་མྱུར་བས་ན་<root_text_syls>མྱུར་མ་</root_text_syls>སྟེ་འཇིགས་པ་ཆེན་པོ་བརྒྱད་དང་བཅུ་དྲུག་སོགས་ལས་བསྐྱབས་པའི་ལོ་རྒྱུས་དང་སྦྲེལ་ཏེ་ཤེས་པར་བྱ་ལ། ཚུལ་དེས་ན་ལྷ་མོ་འདི་ལ་སྐྱབས་སུ་འགྲོ་བ་བྱའོ་ཞེས་གདམས་པའི་དོན་ཡང་ཡིན་ནོ། །</segment>
<segment root_text_nums:[2]><sapche>གསུམ་པ་དཔའ་མོ་སྟེ་སྙིང་སྟོབས་རྒྱས་པའི་ཆེ་བ་ནི། </sapche>ཐོག་མར་སེམས་ཅན་གྱི་དོན་དུ་ཐུགས་བསྐྱེད་པའང་བུད་མེད་ཀྱི་རྟེན་ལ་བསྐྱེད། བར་དུ་སེམས་ཅན་གྱི་དོན་དུ་ཚོགས་བསགས་པའང་བུད་མེད་ཀྱི་རྟེན་ལ་བསགས། མཐར་སེམས་ཅན་གྱི་དོན་དུ་སངས་རྒྱས་པ་ཡང་བུད་མེད་ཀྱི་རྟེན་ལ་རྒྱས་པས་ན་<root_text_syls>དཔའ་མོ</root_text_syls>འམ། ཡང་ན་ཇི་སྲིད་འཁོར་བ་མ་སྟོང་གི་བར་དུ་བུད་མེད་ཀྱི་གཟུགས་ཀྱིས་འགྲོ་བའི་དོན་བྱེད་པས་ན་<root_text_syls>དཔའ་མོ་</root_text_syls>སྟེ།</segment>
<segment root_text_nums:[2]><citation_origin>ཇོ་ནང་པས་</citation_origin>འདིའི་ལོ་རྒྱུས་འཆད་པ་ན། <citation_body>དེའི་ཚེ་དགེ་སློང་རྣམས་ཀྱིས་ཁྱེད་དགེ་བའི་རྩ་བ་འདི་ཉིད་ཀྱིས་ལུས་འདི་ཉིད་ལ་སྐྱེས་པར་གྱུར་ཏེ། བསྟན་པ་ལ་བྱ་བ་བྱེད་པར་སྨོན་ལམ་བཏབ་ན་དེ་བཞིན་དུ་འགྱུར་བའི་ཕྱིར་ན་དེ་ལྟར་མཛད་ཅིག་བསྐུལ་ཡང༌། དེའི་ལན་དུ་བུ་མོས་སྐྱེས་པའི་རྟེན་ལ་བྱང་ཆུབ་འདོད་པ་ནི་མང་གི །བུད་མེད་ཀྱི་ལུས་ཀྱི་འགྲོ་བའི་དོན་སྤྱོད་པ་ནི་འགའ་ཡང་མེད་དོ། །དེ་བས་ན་འཁོར་བ་མ་སྟོང་གི་བར་དུ་བུད་མེད་གཟུགས་ཀྱིས་འགྲོ་བའི་དོན་བྱའོ། །ཞེས་ཐུགས་བསྐྱེད་པ་ཡིན་ལ། </citation_body><citation_end>ཞེས་གསུངས་པ་ལྟར་</citation_end>འདི་ཡན་ཆད་མཚན་བྱུང་གི་ལོ་རྒྱུས་ཐོག་ནས་མཆོད་ཅིང་བསྔགས་པའོ། །</segment>
<segment root_text_nums:[3]>འོ་ན་ལྷ་མོ་འདི་ལ་དེ་ལྟ་བུའི་<root_text_syls>སྒྲོལ་མྱུར་དཔའ་</root_text_syls>གསུམ་གྱི་ཡོན་ཏན་ལྡན་པའི་རྒྱུ་ཅི་ཞིག་ཡོད་ཅེ་ན། དེ་ནི་ཐབས་ཤེས་ཡ་མ་བྲལ་བའི་འབྲས་བུ་ཡིན་ཏེ། ལྷ་མོ་འདི་ལ་ཤེས་རབ་ཀྱི་<root_text_syls>སྤྱན་ནི་</root_text_syls>འཇིག་རྟེན་ཆེན་པོ་འདི་<root_text_syls>སྐད་ཅིག་</root_text_syls>གིས་གསལ་བའི་<root_text_syls>གློག་</root_text_syls>འོད་<root_text_syls>དང་འདྲ་མ་</root_text_syls>སྟེ་དེ་ལྟ་བུ་ཞིག་མངའ་བ་དང་།</segment>
<segment root_text_nums:[4]>དེ་བཞིན་<root_text_syls>འཇིག་རྟེན་གསུམ་མགོན་</root_text_syls>ཏེ་འཕགས་པ་སྤྱན་རས་གཟིགས་ཀྱིས་སེམས་ཅན་ཇི་ཙམ་འཁོར་བ་ལས་བཏོན་ཡང་ཉུང་དུ་མ་ཕྱིན་པའི་ཚུལ་ལ་གཟིགས་ནས་སྤྱན་ཆབ་ཤོར་བ་ལས། <root_text_syls>ཆུ་སྐྱེས་</root_text_syls>ཀྱི་<root_text_syls>ཞལ་གྱི་གེ་སར་བྱེ་བ</root_text_syls>འམ་སྨིན་པ་<root_text_syls>ལས་ནི་</root_text_syls>ལྷ་མོ་འདི་<root_text_syls>བྱུང་མ་</root_text_syls>སྟེ་བྱུང་བས་ན་འཕགས་པ་ཐུགས་རྗེ་ཅན་དང་གཉིས་སུ་མེད་ཅིང་དེའི་རོལ་པ་ཙམ་ཡིན་པས་དུས་གསུམ་སངས་རྒྱས་ཐམས་ཅད་ཀྱི་ཐུགས་སྙིང་རྗེ་ཆེན་པོའི་རང་གཟུགས་སུ་གྲུབ་པ་ཡིན་ནོ། །</segment>
<segment root_text_nums:[2]>དེའི་ཕྱིར་ན་<root_text_syls>སྒྲོལ་མྱུར་</root_text_syls><root_text_syls>དཔའ་</root_text_syls>གསུམ་གྱི་ཡོན་ཏན་མངའོ་ཞེས་སྐབས་དོན་རྒྱུ་མཚན་ཡང་དག་གི་སྒོ་ནས་མཆོད་ཅིང་ངོ་སྤྲོད་པའོ། །མདོར་ན་སྲིད་ཞིའི་རྒུད་པ་རང་གིས་ཇི་བཞིན་གཟིགས་ནས་དེ་ལས་སྒྲོལ་བའི་ཁུར་ལེན་པས་མཁྱེན་པའི་ཡོན་ཏན་བསྟན། དེ་ཡང་ཕྱིར་བཤོལ་སོགས་སྤངས་ཏེ་ཆེས་<root_text_syls>མྱུར་</root_text_syls>བར་བསྒྲུབས་པས་བརྩེ་བའི་ཡོན་ཏན་བསྟན། བྱ་བ་དེ་ལྟར་བསྒྲུབས་པའི་མཐུ་ལྡན་པས་ན་<root_text_syls>དཔའ་མོ་</root_text_syls>སྟེ་ནུས་པའི་ཡོན་ཏན་བསྟན།</segment>
<segment root_text_nums:[2, 3, 4]>དེ་དག་ཀྱང་རིམ་བཞིན་<root_text_body>སྒྲོལ་མ། མྱུར་མ། དཔའ་མོ་</root_text_body><root_text_end>ཞེས་གསུངས་པའི་</root_text_end>དོན་དང་། དེ་བཞིན་<root_text_body>སྤྱན་ནི་སྐད་ཅིག་གློག་དང་</root_text_body><root_text_end>ཞེས་སོགས་ཀྱིས་</root_text_end>ཤེས་རབ་ཀྱི་ཆེ་བ་བསྟན། <root_text_body>འཇིག་རྟེན་གསུམ་མགོན་ཆུ་སྐྱེས་</root_text_body><root_text_end>ཞེས་སོགས་ཀྱིས་</root_text_end>ཐབས་སྙིང་རྗེ་ཆེན་པོའི་རང་གཟུགས་སུ་བསྟན་པའི་སྒོ་ནས་ཀྱང་མཆོད་པའོ། །</segment>
<segment root_text_nums:[3, 4]>སྐབས་འདིའི་<root_text_syls>འཇིག་རྟེན་གསུམ་མགོན་</root_text_syls>ནི་སྤྱན་རས་གཟིགས་ཀྱི་མངོན་བརྗོད་ཀྱི་མཚན་དང་། <root_text_syls>འཇིག་རྟེན་གསུམ་</root_text_syls>ཡང་ས་འོག་ཀླུའི་འཇིག་རྟེན། ས་བླ་ལྷའི་འཇིག་རྟེན། ས་སྟེང་མི་ཡི་འཇིག་རྟེན་གསུམ་ལ་བྱེད་པའམ་ཡང་ན་བཞི་བརྒྱ་པའི་ཟླ་འགྲེལ་ལྟར་ཁམས་གསུམ་ལ་བྱེད་ཀྱང་རུང་ངོ་། །<root_text_syls>འདྲ་མ་</root_text_syls>དང་<root_text_syls>བྱུང་མ་</root_text_syls>ཞེས་པའི་<root_text_syls>མ་</root_text_syls>ནི་མོ་མཚོན་བྱེད་ཀྱི་བདག་སྒྲ་ཡིན་ཞིང༌། དཔེར་ན། མཁའ་འགྲོ་མ་དང་། གླུ་མ་དང་། ཆུང་མ་ལྟ་བུས་མཚོན་ནས་ཕྱག་འཚལ་ལྷག་མ་ཉི་ཤུའི་མཐའི་<root_text_syls>མ་</root_text_syls>སྒྲ་རྣམས་ཀྱང་དེ་བཞིན་ཤེས་པར་བྱའོ།</segment>
<segment>སྐུ་མདོག་སོགས་ཉི་སྦས་ཀྱི་སྒྲུབ་ཐབས་ཀྱིས་ཁ་བསྐངས་ཏེ་འཆད་ན། ནམ་མཁའི་དཀྱིལ་ན་པདྨ་དམར་པོའི་གདན་གྱི་སྟེང་ན་བཞུགས་པ། སྐུ་མདོག་དམར་མོ་མེ་ལྟ་བུའི་འོད་འཕྲོ་བ་ཅན། ཞལ་གཅིག་ལ་སྤྱན་གཉིས་མ། ཕྱག་བརྒྱད་པའོ། །ཕྱག་དང་པོ་གཉིས་སྒྲོག་པར་བཞེངས་པའི་རབ་ཏུ་དགའ་བའི་ཕྱག་རྒྱ་དང་ལྡན་པ། དེའི་འོག་མ་གཉིས་ཀྱིས་མདའ་དང་གཞུ་གཞན་ལ་འཕེན་པ་ཐུགས་ཀར་བཀང་བ། གཡས་ཀྱི་གསུམ་པ་ན་འཁོར་ལོ། བཞི་པ་ན་རལ་གྲི། གཡོན་གྱི་གསུམ་པ་ན་དུང་། བཞི་པ་ན་ཞགས་པ་བསྣམས་པ། རྒྱན་ཐམས་ཅད་ཀྱིས་བརྒྱན་པ་སྟེ།</segment>
<segment><citation_origin>ཉི་མ་སྦས་པས།\n</citation_origin><citation_body>མཁའ་དཀྱིལ་གསེར་མདོག་ཆུ་སྐྱེས་གདན། །\nཞལ་གཅིག་ཕྱག་བརྒྱད་ཆོས་སྒྲོགས་དང་། །\nམདའ་གཞུ་འཁོར་ལོ་རལ་གྲི་དུང༌། །\nརྡོ་རྗེ་ཞགས་བཅས་མེ་ཏོག་བརྒྱན། །\n</citation_body><citation_end>ཅེས་གསུངས་པའི་ཕྱིར།</citation_end></segment>
<segment>འདི་ལ་ཉི་སྦས་ཀྱིས་འཕགས་མ་སྒྲོལ་མ་མྱུར་ཞིང་རབ་ཏུ་དཔའ་བ་ཞེས་བྱུང་། </segment>
<segment><sapche>ཕྱག་འཚལ་གཉིས་པ་རྗེ་བཙུན་མ་དཀར་མོ་མདངས་ལྡན་མ་ལ་ཕྱག་འཚལ་བ་ནི།</sapche></segment>
<segment><root_text_origin>རྒྱུད་ལས།\n</root_text_origin><root_text_body>ཕྱག་འཚལ་སྟོན་ཀའི་ཟླ་བ་ཀུན་ཏུ། །\nགང་བ་བརྒྱ་ནི་བརྩེགས་པའི་ཞལ་མ། །\nསྐར་མ་སྟོང་ཕྲག་ཚོགས་པ་རྣམས་ཀྱིས།།\nརབ་ཏུ་ཕྱེ་བའི་འོད་རབ་འབར་མ། །\n</root_text_body><root_text_end>ཞེས་གསུངས་པའི་</root_text_end>དོན་ནི།</segment>
<segment root_text_nums:[5, 6]><root_text_syls>ཕྱག་འཚལ་</root_text_syls>ལོ། །གང་ལ་ན་རྗེ་བཙུན་མ་དཀར་མོ་མདངས་ལྡན་མ་ལའོ། །དད་ཅིང་<root_text_syls>ཕྱག་འཚལ་</root_text_syls>བའི་རྒྱུ་ཅི་ཞིག་མཐོང་ཞེ་ན། དཔེར་ན། <root_text_syls>སྟོན་</root_text_syls>གྱི་དུས་སུ་ནམ་མཁའ་རྡུལ་སྨག་སྤྲིན་གྱི་སྐྱོན་བཅས་སྐྱོན་གསུམ་དང་བྲལ་ཞིང་ཆེས་སྔོ་ལ་དྭངས་བའི་དཀྱིལ་ན། <root_text_syls>སྐར་མ་སྟོང་ཕྲག་</root_text_syls>གིས་མཐའ་ནས་བསྐོར་བའི་དབུས་སུ། ཉ་ཡོངས་སུ་<root_text_syls>གང་</root_text_syls>ཞིང་ཁོ་ལག་རབ་ཏུ་རྒྱས་པའི་<root_text_syls>ཟླ་བ་</root_text_syls>ཁམ་པ་<root_text_syls>བརྒྱ་</root_text_syls>ཕྲག་དུས་གཅིག་ཏུ་ཚོགས་པའི་བརྗིད་དཔལ་བཞིན་དུ། ལྷ་མོ་ཁྱོད་ཀྱི་ཞལ་ནི་མཐོང་བ་ཙམ་གྱིས་ཚུལ་དེ་ལྟ་བུའི་སྒོ་ནས་དང་བ་ཡོངས་སུ་འཕེལ་ལོ་ཞེས་པའོ། །</segment>
<segment root_text_nums:[6]>འདིའི་སྐབས་སུ་འགྲེལ་མཛད་མཁན་དག་ནི། ལྷ་མོའི་ཞལ་ཟླ་བ་ལྟར་གསལ་བ་དང་། ཞལ་ལམ་སྐུ་ལས་<root_text_syls>སྐར་མ་</root_text_syls>ལྟ་བུའི་འོད་ཟེར་འཕྲོ་བའམ་དེ་ལས་ལྷག་པའི་འོད་ཟེར་འཕྲོ་བའི་དོན་དུ་སྦྱར་བ་རྣམས་ནི་རྒྱུད་དོན་མ་ཡིན་ཏེ། སྐར་འོད་ནི་འོད་ཆུང་བ་དང་མི་གསལ་བའི་དཔེ་ཡིན་པས་དེ་དང་ལྷ་མོའི་ཞལ་སྦྱར་བ་ནི་ལྷ་མོ་ལ་སྨད་པའི་རྒྱན་དུ་སོང་བས་མི་ལེགས་ཤིང་། འདི་ནི་<root_text_origin>རྒྱུད་ལས།</root_text_origin><root_text_body>རབ་ཏུ་ཕྱེ།</root_text_body><root_text_end>ཞེས་པའི་</root_text_end>དོན་ལ་འགྲེལ་མཛད་མཁན་འགའ་ཞིག་གིས་ལྷག་པའི་དོན་དུ་བྱས་པ་དང་། གཞན་དག་བརྒྱན་པའི་དོན་དུ་མཛད་པའི་སྐྱོན་དུ་ཤེས་སོ།།</segment>
<segment root_text_nums:[6]>དེས་ན་<root_text_syls>རབ་ཏུ་ཕྱེ་བ་</root_text_syls>ནི་དམིགས་ཕྱེ་བའི་དོན་དང་། དེ་ཡང་ཟླ་འོད་གསལ་ཞིང་འཕྲོ་བའི་བརྗིད་ཉམས་སྐར་ཚོགས་ཀྱིས་ཟུར་རྒྱན་གྱི་ཚུལ་དུ་མིག་ལ་མངོན་པར་བྱས་པའི་དོན་ཏོ། །འདིའི་མཚན་ལ་རྗེ་དགེ་འདུན་གྲུབ་ཀྱིས་སྒྲོལ་མ་དཀར་མོ་མདངས་ལྡན་མ་དང་། རྗེ་བཙུན་གྲགས་པ་བཤད་སྒྲུབ་ཀྱིས་སྒྲོལ་མ་ཞུ་བ་ཆེན་མོ་དང༌། ཉི་མ་སྦས་པས། འཕགས་མ་སྒྲོལ་མ་སྟོན་ཀའི་ཟླ་བ་ལྟར་དཀར་བ་ཞེས་གསུངས་པས། ཞལ་ཐང་དང་ལྡེབ་བྲིས་དུ་མའི་ངོས་སུ་སྐུ་མདོག་དམར་སྨུག་བྲིས་པ་མཁས་པའི་གསུང་དང་འགལ་ཞིང་རྒྱུད་འདི་དང་ཡང་མི་མཐུན་པས་བརྟག །</segment>
<segment>ཞལ་ཕྱག་དང་སྐུ་མདོག་ཕྱག་མཚོན་སོགས་ནི། ཞལ་གསུམ་ཕྱག་བཅུ་གཉིས་མ། རྩ་བའི་ཞལ་དཀར། གཡས་སྔོ་ཞིང་གཡོན་སེར་བའོ། །ཕྱག་དང་པོ་གཉིས་མཉམ་པར་བཞག་པ། གཡས་གཉིས་པ་ཁ་ཊཱཾ་ག །གསུམ་པ་ན་འཁོར་ལོ། བཞི་པ་ན་རིན་པོ་ཆེ། ལྔ་པ་ན་རྡོ་རྗེ། དྲུག་པ་ན་མེ་ཏོག་གི་ཕྲེང་བའོ། །གཡོན་གྱི་གཉིས་པ་ན་རིལ་བ་སྤྱི་བླུགས། གསུམ་པ་ན་ཨཏྤལ། བཞི་པ་ན་དྲིལ་བུ། ལྔ་པ་བུམ་པ། དྲུག་པ་ན་པོ་ཏི་བསྣམས་པ་སྟེ། </segment>
<segment><citation_origin>ཉི་མ་སྦས་པས།</citation_origin><citation_body>ཞལ་གསུམ་དཀར་སྔོ་གསེར་མདོག་ཅན། །\nབཅུ་གཉིས་ཕྱག་མངའ་མཉམ་གཞག་དང་། །\nཁ་ཊཱཾ་འཁོར་ལོ་རིན་ཆེན་ཉིད། །\nརྡོ་རྗེ་མེ་ཏོག་ཕྲེང་འཛིན་གཡས། །\nརིལ་བ་ཨཏྤལ་དྲིལ་བུ་དང་། །\nབུམ་པ་དང་ནི་པོ་ཏི་གཡོན། །\n</citation_body><citation_end>ཞེས་གསུངས་པའི་ཕྱིར།</citation_end></segment>
<segment><sapche>ཕྱག་འཚལ་གསུམ་པ་རྗེ་བཙུན་མ་ཕ་རོལ་ཕྱིན་མའི་སྒྲོལ་མ་ལ་ཕྱག་འཚལ་བ་ནི།</sapche></segment>
<segment><root_text_origin>རྒྱུད་ལས།\n</root_text_origin><root_text_body>ཕྱག་འཚལ་སེར་སྔོ་ཆུ་ནས་སྐྱེས་ཀྱིས། །\nཔདྨས་ཕྱག་ནི་རྣམ་པར་བརྒྱན་མ། །\nསྦྱིན་པ་བརྩོན་འགྲུས་དཀའ་ཐུབ་ཞི་བ། །\nབཟོད་པ་བསམ་གཏན་སྤྱོད་ཡུལ་ཉིད་མ། །\n</root_text_body><root_text_end>ཞེས་གསུངས་པའི་</root_text_end>དོན་ནི། </segment>
<segment root_text_nums:[7, 8]><root_text_syls>ཕྱག་འཚལ་</root_text_syls>ལོ། །གང་ལ་ན་རྗེ་བཙུན་མ་ཕ་རོལ་ཕྱིན་མའི་སྒྲོལ་མ་ལའོ། །དད་ཅིང་<root_text_syls>ཕྱག་འཚལ་</root_text_syls>བའི་རྒྱུ་ཅི་ཞིག་མཐོང་ཞེ་ན། ལྷ་མོ་ཁྱོད་ཀྱི་སྐུ་ནི་<root_text_syls>གསེར་</root_text_syls>སེར་པོའི་མདངས་ལྟར་སེར་བའི་ནང་ནས་ཅུང་ཟད་<root_text_syls>སྔོ་</root_text_syls>མདོག་གིས་མཛེས་པར་<root_text_syls>བརྒྱན་</root_text_syls>པ། ཐོག་མར་<root_text_syls>སྦྱིན་པ་</root_text_syls>དང་། <root_text_syls>བརྩོན་འགྲུས་</root_text_syls>དང་། ཚུལ་ཁྲིམས་ཀྱི་མི་མཐུན་ཕྱོགས་བསྲུང་དཀའ་ཞིང་དེ་བསྲུང་ཐུབ་པའམ་ནུས་པས་ན་<root_text_syls>བཀའ་ཐུབ་</root_text_syls>སྟེ་ཚུལ་ཁྲིམས་དང༌། <root_text_syls>ཞི་བ་</root_text_syls>མྱང་འདས་ཐོབ་པའི་རྩ་བར་གྱུར་པས་ན་ཞི་བའམ་ཤེས་རབ་དང༌། <root_text_syls>བཟོད་པ་</root_text_syls>དང་། <root_text_syls>བསམ་གཏན་</root_text_syls>བཅས་ཕར་ཕྱིན་བཅུ་<root_text_syls>སྤྱོད་ཡུལ་</root_text_syls>དུ་བྱས་ནས་བསླབ་ཅིང་བརྩོན་པས་</segment>
<segment root_text_nums:[7]>ད་ལྟར་དེ་དག་མཐར་ཕྱིན་ཏེ་ཤེས་བྱ་ལ་བློ་གྲོས་ཡོངས་སུ་རྒྱས་པའི་རྟགས་སུ། སྲིན་མཛུབ་དང་མཐེ་བོང་གཉིས་ཀྱིས་<root_text_syls>ཆུ་ནས་སྐྱེས་</root_text_syls>པའི་མེ་ཏོག་<root_text_syls>པད་མ</root_text_syls>འི་ཡུ་བའི་སྣེ་ན<root_text_syls>ས་</root_text_syls>ཟིན་ཞིང་རྩེ་མོ་སྙན་ཐད་ནས་ཁ་ཕྱེ་ཞིང་ཆེས་རྒྱས་པ་ཞིག་<root_text_syls>ཕྱག་</root_text_syls>མཚན་དུ་བཞེས་པས་<root_text_syls>རྣམ་པར་བརྒྱན་</root_text_syls>པ་སོགས་མཇལ་བས་ན་མི་དད་པའི་རང་དབང་ག་ལ་ཡོད་ཅེས་པའོ། །</segment>
<segment root_text_nums:[8]>བསྟོད་ཚིག་ཏུ། <root_text_body>བཀའ་ཐུབ་</root_text_body><root_text_end>ཅེས་གསུངས་པ་ནི་</root_text_end>ཚུལ་ཁྲིམས་ཀྱིས་ཉོན་མོངས་ཞི་བའི་དོན་དུ་འགྲེལ་པ་དུ་མས་བཀྲལ་ཞིང༌། <root_text_syls>ཞི་བ</root_text_syls>འི་དོན་ལ་འགའ་ཞིག་གིས་ཤེས་རབ་ཀྱི་ཕར་ཕྱིན་ལ་སྦྱར་བ་དང་།  གཞན་དག་ཕར་ཕྱིན་བཅུའི་མི་མཐུན་ཕྱོགས་ཞི་བའི་དོན་དུ་བྱས་ནས་སྤྱོད་ཡུལ་གྱིས་ཤེས་རབ་བསྟན་པར་གསུངས་སོ། །</segment>
<segment>ཞལ་ཕྱག་དང་སྐུ་མདོག་ཕྱག་མཚོན་སོགས་ནི། སྐུ་མདོག་གསེར་གྱི་མདོག་ཅན་ཞལ་གཅིག་ཕྱག་བཅུ་མ། སྣ་ཚོགས་པདྨའི་སྟེང་གི་ཉི་མ་ལ་གནས་མ། ཕྱག་གཡས་ཀྱི་དང་པོ་ན་ཕྲེང་བ་ཐུགས་ཀར་འཛིན་པ། གཉིས་པ་ན་རལ་གྲི། གསུམ་པ་ན་མདའ་འཕེན་པར་མཛད་པ། བཞི་པ་ན་རྡོ་རྗེ། ལྔ་པ་ན་དབྱུ་གུའོ། །གཡོན་གྱི་དང་པོ་ན་དར་དཔྱངས། གཉིས་པ་ན་ཞགས་པ། གསུམ་པ་ན་པདྨ། བཞི་པ་ན་དྲིལ་བུ། ལྔ་པ་ན་གཞུ་བསྣམས་ཏེ་རྡོ་རྗེ་སྐྱིལ་ཀྲུང་གིས་བཞུགས་པའོ། །</segment>
<segment><citation_origin>ཉི་མ་སྦས་པས།\n</citation_origin><citation_body>པད་ཉིད་སྐྱིལ་ཀྲུང་གསེར་མདོག་ཅན། །\nགཅིག་མངའ་ཕྲེང་བ་རལ་གྲི་མདའ། །\nརྡོ་རྗེ་དབྱི་གུ་དར་དཔྱངས་ཞགས། །\nཔདྨ་དྲིལ་བུ་གཞུ་འཛིན་བཅུའོ། །\n</citation_body><citation_end>ཞེས་གསུངས།</citation_end></segment>
<segment><sapche>ཕྱག་འཚལ་བཞི་པ་རྗེ་བཙུན་མ་གཙུག་ཏོར་རྣམ་རྒྱལ་ལ་ཕྱག་འཚལ་བ་ནི  །</sapche></segment>
<segment><root_text_origin>རྒྱུད་ལས།\n</root_text_origin><root_text_body>ཕྱག་འཚལ་དེ་བཞིན་གཤེགས་པའི་གཙུག་ཏོར། །\nམཐའ་ཡས་རྣམ་པར་རྒྱལ་བ་སྤྱོད་མ། །\nམ་ལུས་ཕ་རོལ་ཕྱིན་པ་ཐོབ་པའི།\nརྒྱལ་བའི་སྲས་ཀྱིས་ཤིན་ཏུ་བསྟེན་མ། །\n</root_text_body><root_text_end>ཞེས་གསུངས་པའི་</root_text_end>དོན་ནི། </segment>
<segment root_text_nums:[9, 10]><root_text_syls>ཕྱག་འཚལ་</root_text_syls>ལོ། །གང་ལ་ན་རྗེ་བཙུན་མ་གཙུག་ཏོར་རྣམ་རྒྱལ་ལའོ། །དད་ཅིང་ཕྱག་འཚལ་བའི་རྒྱུ་ཅི་ཞིག་མཐོང་ཞེ་ན། ལྷ་མོ་ཁྱོད་ནི་རྒྱལ་བ་ཐམས་ཅད་ཀྱི་ཡུམ་ཡིན་པས་དེའི་མཚོན་དོན་དུ། <root_text_syls>དེ་བཞིན་གཤེགས་པའི་</root_text_syls>དབུའི་<root_text_syls>གཙུག་ཏོར་</root_text_syls>བཞུགས་ཤིང་། དེ་ཡང་སྐྱོན་བཅས་ཀྱི་ཚུལ་ལས་ལྡོག་སྟེ་ཉོན་མོངས་པ་དང་ཤེས་བྱའི་སྒྲུབ་པ་སོགས་མི་མཐུན་ཕྱོགས་<root_text_syls>མཐའ་ཡས་</root_text_syls>པ་ལས་<root_text_syls>རྣམ་པར་རྒྱལ་བར་སྤྱོད་མ་</root_text_syls>སྟེ། སྤངས་རྟོགས་མཐར་ཕྱིན་པའི་ཡོན་ཏན་དེ་ལ་རང་དབང་དུ་ལོངས་སྤྱོད་ཅིང་བཞུགས་པ་དང་། རང་སྤངས་རྟོགས་ཀྱི་ཡོན་ཏན་མཐར་ཕྱིན་པར་མ་ཟད།</segment>
<segment root_text_nums:[11]>ཕ་རོལ་ཏུ་ཕྱིན་པ་བཅུ་ལས་གཅིག་ཀྱང་<root_text_syls>མ་ལུས་</root_text_syls>པ་ཐམས་ཅད་ལ་ཉམས་ལེན་ལྷག་པར་ཐོབ་པའི་<root_text_syls>རྒྱལ་བའི་སྲས་</root_text_syls>བྱང་སེམས་རྣམས་<root_text_syls>ཀྱིས་</root_text_syls>ཀྱང་<root_text_syls>ཤིན་ཏུ་བསྟེན་</root_text_syls>པ་སོགས་ཆེ་བའི་ཡོན་ཏན་དེ་ལྟ་བུ་མཐོང་ཞིང་མཇལ་བའི་སྒོ་ནས་ལྷ་མོ་ཁྱོད་ལ་ཡིད་གཏིང་ནས་གུས་པས་ཕྱག་འཚལ་ཞེས་པའོ། །</segment>
<segment root_text_nums:[9]>ཇོ་ནང་པས་<root_text_syls>དེ་བཞིན་གཤེགས་པ་</root_text_syls>རྣམ་པ་སྣང་མཛད་ཀྱི་དབུའི་<root_text_syls>གཙུག་ཏོར་</root_text_syls>ལས་རིག་སྔགས་ཀྱི་ཡེ་ཤེས་སྤྲུལ་པ་ལྷ་མོ་འདིས་བདག་གིར་མཛད་ཅིང་། རིགས་སྔགས་དེ་ལ་བརྟེན་ནས་ས་བཅུ་ཐོབ་པའི་རྒྱལ་སྲས་རྣམས་ཀྱིས་གུས་པས་བསྟེན་པའི་དོན་དུ་འགྲེལ་བ་དང་། དངུལ་ཆུ་སོགས་དགེ་ལྡན་པའི་མཁས་གྲུབ་དུ་མས་སྔར་ལྟར་ཡང་འཆད་དོ། །</segment>
<segment>ཕྱག་མཚན་སོགས་ནི། པདྨ་སེར་པོ་དང་ཟླ་བའི་དཀྱིལ་ན་སེམས་དཔའི་སྐྱིལ་མོ་ཀྲུང་གིས་བརྟན་པར་བཞུགས་པ། ཞལ་གཅིག་ཕྱག་བཞི་མ། གཡས་དང་པོ་མཆོག་སྦྱིན་པ། གཉིས་པ་ན་ཕྲེང་བ། གཡོན་དང་པོ་ན་རིལ་བ་སྤྱི་བླུགས། གཉིས་པ་ན་དབྱུ་གུ་བསྣམས་པ་སྟེ།</segment>
<segment><citation_origin>ཉི་མ་སྦས་པས། \n</citation_origin><citation_body>གསེར་མདོག་ཆུ་སྐྱེས་རི་མོ་ཅན། །\nཟག་མེད་ཆགས་མེད་རྣམ་གནོན་ཞིང༌། །\nགསེར་རི་ལྟར་བརྗིད་ཕྱག་བཞི་མཛེས། །\n</citation_body><citation_end>ཞེས་གསུངས་པའི་ཕྱིར།</citation_end></segment>
<segment><sapche>ཕྱག་འཚལ་ལྔ་པ་རྗེ་བཙུན་མ་ཧཱུཾ་སྒྲ་སྒྲོག་མ་ལ་ཕྱག་འཚལ་བ་ནི།</sapche></segment>
<segment><root_text_origin>རྒྱུད་ལས།\n</root_text_origin><root_text_body>ཕྱག་འཚལ་ཏུཏྟཱ་ར་ཧཱུཾ་ཡི་གེ །\nའདོད་དང་ཕྱོགས་དང་ནམ་མཁའ་གང་མ། །\nའཇིག་རྟེན་གསུམ་པོ་ཞབས་ཀྱིས་མནན་ཏེ། །\nལུས་པ་མེད་པར་འགུགས་པར་ནུས་མ། །\n</root_text_body><root_text_end> ཞེས་གསུངས་པའི་</root_text_end>དོན་ནི། </segment>
<segment root_text_nums:[12]><root_text_syls>ཕྱག་འཚལ་</root_text_syls>ལོ། །གང་ལ་ན། རྗེ་བཙུན་མ་ཧཱུཾ་སྒྲ་སྒྲོག་མ་ལའོ། །རྒྱུ་གང་གིས་<root_text_syls>ཕྱག་འཚལ་</root_text_syls>ཞེ་ན། ཐུགས་དམིགས་པ་མེད་པའི་སྙིང་རྗེས་བརླན་ཡང་རྣམ་འགྱུར་ཅུང་ཟད་ཁྲོ་ཉམས་དང་བཅས། གསུང་<root_text_syls>ཏུཏྟཾ་ར་ཧཱུཾ་</root_text_syls>ཞེས་པའི་<root_text_syls>ཡི་གེ</root_text_syls>འི་སྒྲ་ཆེན་པོ་<root_text_syls>འདོད་</root_text_syls>ཁམས་<root_text_syls>དང་། </root_text_syls>དེའི་སྟེང་<root_text_syls>ཕྱོགས་</root_text_syls>གཟུགས་ཁམས་དང་། <root_text_syls>ནམ་མཁའ་</root_text_syls>ལྟར་གཟུགས་མེད་པའི་ཁམས་ཏེ། འཇིག་རྟེན་གསུམ་དུ་ཁྱབ་པར་སྒྲོག་བཞིན་དུ། </segment>
<segment root_text_nums:[12, 13]>སྐུ་ཞབས་གཉིས་ཀྱིས་<root_text_syls>འཇིག་རྟེན་གསུམ་པོ་</root_text_syls>ལྕིད་<root_text_syls>ཀྱིས་མནན་</root_text_syls>ཞིང་གཅིག་ཀྱང་མ་<root_text_syls>ལུས་པ་</root_text_syls>དབང་དུ་<root_text_syls>འགུགས་</root_text_syls>པའི་ལྷ་མོ་<root_text_syls>ཧཱུཾ་</root_text_syls>སྒྲ་སྒྲོག་མ་དེ་ལ་སྐུ་གསུང་ཐུགས་གསུམ་གྱི་ཡོན་ཏན་དེ་ལྟ་བུ་མཇལ་བའི་སྒོ་ནས་གུས་པས་<root_text_syls>ཕྱག་འཚལ་</root_text_syls>ཞེས་པའོ། །</segment>
<segment root_text_nums:[13]>བོད་དུ་དར་བའི་སྒྲོལ་མའི་དཔར་མ་རྣམས་སུ་<root_text_body>འཇིག་རྟེན་བདུན་</root_text_body><root_text_end>ཞེས་བྱུང་བ་ནི། </root_text_end>ངན་སོང་གསུམ་དང་འདོད་པའི་ལྷ་དང་མི་བཅས་འདོད་པའི་འགྲོ་བ་ལྔའི་སྟེང་དུ་གཟུགས་གཟུགས་མེད་བསྣན་ནས་བདུན་ལ་བྱེད་ཟེར་བ་དང་། རིགས་དྲུག་དང་བར་དོར་ཏེ་བདུན་ལ་བྱེད་ཟེར་བ་དང་། ཡི་དྭགས་དང་། ཀླུ་དང་། མི་དང་། རིག་པ་འཛིན་པ་དང་། མིའམ་ཅི་དང་། ལྷ་མ་ཡིན་དང་། ལྷའི་འཇིག་རྟེན་དང་བདུན་ལ་འདོད་པ་སོགས་ཁུངས་གསལ་པོ་མེད་པའི་དབང་གིས་བཤད་སྲོལ་མི་མཐུན་པ་མང་དུ་སྣང་ཡང༌། འདི་ནི་ཡིག་ནོར་ཡིན་པར་མངོན་ཏེ། </segment>
<segment root_text_nums:[13]>རྗེ་བཙུན་མས་དངོས་སུ་རྗེས་སུ་གཟུང་བའི་སློབ་དཔོན་ཆེན་པོ་ཉི་མ་སྦས་པས་ <root_text_origin>སྒྲོལ་མའི་སྒྲུབ་ཐབས་ལས།</root_text_origin><root_text_body>འཇིག་རྟེན་གསུམ་པོ་ཞབས་ཀྱིས་མནན་ཏེ། །\n</root_text_body><root_text_end>ཞེས་དང་།</root_text_end></segment>
<segment root_text_nums:[13]>ཡང་སློབ་དཔོན་དེ་ཉིད་ཀྱིས་མཛད་པའི་<root_text_origin>སྒྲོལ་མའི་བསྟོད་པ་ལས་ཀྱང་། \n</root_text_origin><root_text_body>འཇིག་རྟེན་གསུམ་པོ་ཞབས་ཀྱིས་མནན་ཏེ། །\n</root_text_body><root_text_end>ཞེས་དང་། \n</root_text_end><citation_body>མཐུ་ཆེན་སྔགས་ཀྱི་ཧཱུཾ་སྒྲ་ཡིས། །\nཁམས་གསུམ་རྒྱས་འགེངས་སྲིད་གསུམ་གནོན། །\n</citation_body><citation_end>ཞེས་</citation_end></segment>
<segment root_text_nums:[13]>གསུང་སྔ་ཕྱི་གསུམ་གྱི་ནང་དུ་མཐུན་པར་འཇིག་རྟེན་གསུམ་ཞེས་གསུངས་པ་ལས་བདུན་མི་འབྱུང་བས་སོ། །ཕྱི་མ་འདི་ཉིད་འཐད་ཆེ་བར་སྣང་སྟེ། སྒྲོལ་མ་ཉེར་གཅིག་གི་བསྟོད་པ་འདི་ལས་གཞན་མདོ་བསྟན་བཅོས་གང་དུའང་འཇིག་རྟེན་གསུམ་ཞེས་གསུངས་པ་ལས་འཇིག་རྟེན་བདུན་ཞེས་མི་འབྱུང་བ་དང་། འགྲེལ་མཛད་རྣམས་ཀྱིས་ཀྱང་འཇིག་རྟེན་བདུན་ལ་ཁུངས་བསྟན་པ་གཅིག་ཀྱང་མ་མཐོང་ངོ་། །</segment>
<segment>འདིའི་སྐུ་མདོག་ནི་<citation_body>སེར་པོ། ཟླ་བའི་གདན་གྱི་སྟེང་དུ་རྡོ་རྗེའི་སྐྱིལ་ཀྲུང་གིས་བཞུགས། ཞལ་གཅིག་ཕྱག་གཉིས། གཡས་སྐྱབས་སྦྱིན་གྱི་ཕྱག་རྒྱ། གཡོན་པདྨ་སེར་པོ་བསྣམས་པའོ། །</citation_body><citation_end>ཞེས་</citation_end>སློབ་དཔོན་ཉི་མ་སྦས་པས་གསུངས་པ་ལྟར་ན་རྡོ་རྗེའི་སྐྱིལ་ཀྲུང་གིས་བཞུགས་པས་འཇིག་རྟེན་གསུམ་མམ་བདུན་ཞབས་འོག་ཏུ་ཇི་ལྟར་གནོན་དཔྱད།</segment>
<segment><citation_origin>ཉི་མ་སྦས་པས། \n</citation_origin><citation_body>ཟླ་སྟེང་རྡོ་རྗེའི་ཞབས་གནོན་ཅིང༌། །\nསྐྱབས་སྦྱིན་གསེར་གྱི་པད་ལྕུག་འཛིན། །\n</citation_body><citation_end>ཞེས་གསུངས།</citation_end></segment>
<segment><sapche>ཕྱག་འཚལ་དྲུག་པ་རྗེ་བཙུན་མ་འཇིག་རྟེན་གསུམ་ལས་རྣམ་པར་རྒྱལ་བ་ལ་ཕྱག་འཚལ་བ་ནི།</sapche></segment>
<segment><root_text_origin>རྒྱུད་ལས།\n</root_text_origin><root_text_body>ཕྱག་འཚལ་བརྒྱ་བྱིན་མེ་ལྷ་ཚངས་པ། །\nརླུང་ལྷ་སྣ་ཚོགས་དབང་ཕྱུག་མཆོད་མ། །\nའབྱུང་པོ་རོ་ལངས་དྲི་ཟ་རྣམས་དང་། །\nགནོད་སྦྱིན་ཚོགས་ཀྱིས་མདུན་ནས་བསྟོད་མ། །\n</root_text_body><root_text_end>ཞེས་གསུངས་པའི་</root_text_end>དོན་ནི། </segment>
<segment root_text_nums:[14, 15]><root_text_syls>ཕྱག་འཚལ་</root_text_syls>ལོ། །གང་ལ་ཞེ་ན། རྗེ་བཙུན་མ་འཇིག་རྟེན་གསུམ་ལས་རྣམ་པར་རྒྱལ་བ་ལའོ། །\nརྒྱུ་ཅིས་ཕྱག་འཚལ་ཞེ་ན། ལྷའི་དབང་པོ་<root_text_syls>བརྒྱ་སྦྱིན་</root_text_syls>དང་། ཕྱོགས་སྐྱོང་བཅུའི་ནང་ནས་ཤར་ལྷོའི་ཕྱོགས་སྐྱོང་<root_text_syls>མེ་ལྷ་</root_text_syls>དང༌། <root_text_syls>ཚངས་པ་</root_text_syls>དང་། ནུབ་བྱང་གི་ཕྱོགས་སྐྱོང་<root_text_syls>རླུང་ལྷ་</root_text_syls>སྣ་ཚོགས་ཏེ་<root_text_syls>སྣ་ཚོགས་</root_text_syls>རྟ་ཅན་དང༌། དྲག་པོ་དབང་ཕྱུག་ཆེན་པོ་དང་། \n <root_text_syls>འབྱུང་པོ་</root_text_syls>དང་། <root_text_syls>རོ་ལངས་</root_text_syls>དང་། <root_text_syls>དྲི་ཟ་རྣམས་དང་། </root_text_syls>མདོར་ན་འཇིག་རྟེན་ན་མཐུ་ཆེ་ཞིང་སྙེམས་པ་མཐོ་བའི་<root_text_syls>གནོད་སྦྱིན་</root_text_syls>དུ་གྲགས་པ་མཐའ་ཡས་པས་ཀྱང་ཁྱོད་ཀྱི་མདུན་ནས་གུས་པའི་རྣམ་འགྱུར་བཟང་པོ་དང་བཅས་<root_text_syls>བསྟོད་</root_text_syls>ཅིང་སྨྲེ་བའི་ཡུལ་དུ་གྱུར་པ་དེ་ལའོ། །</segment>
<segment>སྐུ་མདོག་དམར་མོ། པདྨ་དམར་པོ་དང་ཉི་མའི་གདན་ལ་སེམས་དཔའི་སྐྱིལ་མོ་ཀྲུང་གིས་བཞུགས་པ། ཞལ་གཅིག་ཕྱག་བཞི་མ། གཡས་ཀྱི་དང་པོ་རྡོ་རྗེ། གཉིས་པ་རལ་གྲི། གཡོན་གྱི་དང་པོ་སྡིགས་མཛུབ། གཉིས་པ་ན་ཞགས་པ་བསྣམས་པ་སྟེ།</segment>
<segment><citation_origin>ཉི་མ་སྦས་པས།</citation_origin><citation_body>པདྨ་ཉི་མ་ལ་གནས་དམར། །\n</citation_body><citation_body>ཞལ་གཅིག་ཕྱག་བཞི་རྡོ་རྗེ་གྲི། །\nསྡིགས་མཛུབ་ཞགས་བསྣམས་རྗེས་མཐུན་བསྒྲུབ། །\n</citation_body><citation_end>ཅེས་གསུངས།</citation_end></segment>
<segment><sapche>ཕྱག་འཚལ་བདུན་པ་རྗེ་བཙུན་མ་གཞན་མཐུ་འཇོམས་མ་ལ་ཕྱག་འཚལ་བ་ནི།</sapche></segment>
<segment><root_text_origin>རྒྱུད་ལས།\n</root_text_origin><root_text_body>ཕྱག་འཚལ་ཏྲཊ་ཅེས་བྱ་དང་ཕཊ་ཀྱི། །\nཕ་རོལ་འཁྲུལ་འཁོར་རབ་ཏུ་འཇོམས་མ། །\nགཡས་བསྐུམ་གཡོན་བརྐྱང་ཞབས་ཀྱིས་མནན་ཏེ། །\nམེ་འབར་འཁྲུགས་པ་ཤིན་ཏུ་འབར་མ། །\n</root_text_body><root_text_end>ཞེས་གསུངས་པའི་</root_text_end>དོན་ནི། </segment>
<segment root_text_nums:[16]><root_text_syls>ཕྱག་འཚལ་</root_text_syls>ལོ། །གང་ལ་ན། རྗེ་བཙུན་མ་གཞན་མཐུ་འཇོམས་མ་ལའོ། །རྒྱུ་གང་གིས་ཕྱག་འཚལ་ཞེ་ན། རྗེ་བཙུན་མའི་ཞལ་ནས་<root_text_syls>ཏྲཊ་ཅེས་བྱ་</root_text_syls>བའི་སྔགས་<root_text_syls>དང་། </root_text_syls><root_text_syls>ཕཊ་</root_text_syls>ཅེས་བྱ་བའི་སྔགས་ཀྱི་སྒྲ་བསྒྲགས་པ་ཙམ་<root_text_syls>གྱིས་</root_text_syls>གནོད་སྦྱོར་རྩོམ་པ་པོ་རྣམས་དཔའ་ཞིམ་ཞིང་འཇིགས་པའི་དབང་གིས་<root_text_syls>འཁྲུལ་འཁོར་</root_text_syls>གྱི་གནོད་པ་སོགས་<root_text_syls>རབ་ཏུ་འཇོམས་</root_text_syls>པར་མཛད་པ་ནི་གསུང་གི་ཆེ་བའོ། །</segment>
<segment root_text_nums:[17]>བཞུགས་པའི་སྟངས་སྟབས་ཅུང་ཟད་ཁྲོ་བའི་ཉམས་ཅན་<root_text_syls>གཡས་བསྐུམ་</root_text_syls>ཞིང་<root_text_syls>གཡོན་བརྐྱང་</root_text_syls>པའི་ཚུལ་གྱིས་གནོད་སྦྱིན་མཐུ་བོ་ཆེ་སོགས་<root_text_syls>ཞབས་ཀྱིས་མནན་</root_text_syls>པས་ནི། དེ་དག་གི་བསམ་སྦྱོར་ངན་པ་ལས་བྱུང་བའི་རིམས་ནད་དང་བྱད་མ་སྟེ་དམོད་པ་བྱེད་པ་པོ་དག་གི་དམོད་པ་སོགས་ཀྱང་བཟློག་པར་མཛད་པའི་དོན་ཡིན་པས་སྐུའི་ཆེ་བའོ། །</segment>
<segment root_text_nums:[17]>སྐུ་ལས་<root_text_syls>མེ་</root_text_syls>སྤུངས་<root_text_syls>འབར་</root_text_syls>ཞིང་<root_text_syls>ཤིན་ཏུ་འབར་</root_text_syls>བའི་ཁྲོད་ན་སྐུའི་རྣམ་འགྱུར་<root_text_syls>འཁྲུགས་པ་</root_text_syls>སྟེ་ཁྲོ་བའི་ཉམས་ཀྱིས་བཞུགས་པས་ནི། ཐུགས་རྗེ་དབང་གིས་འགྲོ་བ་རྣམས་སྡུག་བསྔལ་རྒྱུ་དང་བཅས་པ་ལས་བསྲུང་བའི་དོན་ཡིན་པས་འདི་ནི་གཙོ་བོར་ཐུགས་ཀྱི་ཆེ་བ་ཡིན་ནོ། །སྐུ་གསུང་ཐུགས་གསུམ་གྱི་ཆེ་བ་དེ་ལྟ་བུའི་སྒོ་ནས་ལྷ་མོ་ཁྱོད་ལ་ཡིད་སྙིང་ནས་གུས་ཕྱག་འཚལ་ཞེས་པའོ། །</segment>
<segment>སྐུ་མདོག་སོགས་ནི། པདྨ་སེར་པོ་དང་ཉི་མའི་དཀྱིལ་འཁོར་ལ་<root_text_syls>གཡས་བསྐུམ་གཡོན་བརྐྱང་</root_text_syls>པས་བཞུགས་པ། ཚམ་རྔམ་གནག་སྟེ་བཞིན་མདོག་གནག་པར་བསྟན་ཅིང་འཇིགས་རུང་ཁྲོས་པའི་ཉམས་དང་། ན་བཟའ་སེར་པོ་མནབས་པ། རིན་པོ་ཆེའི་ཅོད་པན་ཅན། རྐང་གདུབ་ལ་སོགས་རྒྱན་སྣ་ཚོགས་དང་ལྡན་པ། ཞལ་གཅིག་ཕྱག་བཞི་མ། དབུ་སྐྲ་གྱེན་དུ་བརྫེས་ཤིང་སྦྲུལ་གྱིས་བརྒྱན་པ། གཡས་དང་པོ་ན་འཁོར་ལོ། གཉིས་པ་ན་རལ་གྲི། གཡོན་དང་པོ་སྐྱེ་གནས་ཀྱི་སྟེང་ན་ཞགས་པ་བསྣམས་པ། གཉིས་པ་བརྐྱང་སྟེ་སྡིགས་མཛུབ་མཛད་པ་སྟེ། </segment>
<segment><citation_origin>ཉི་མ་སྦས་པས།\n</citation_origin><citation_body>པདྨ་སེར་དང་ཉི་མ་ལ། །\nགཡས་བསྐུམ་གཡོན་བརྐྱང་སྟངས་སྟབས་མཛེས། །\nཚམ་རྔམ་གནག་ཅིང་ཁྲོས་པའི་བཞིན། །\nན་བཟའ་སེར་བསྣམས་ལྟོ་འགྲོས་བརྒྱན། །\nཕྱག་བཞི་འཁོར་ལོ་རལ་གྲི་དང༌། །\nསྐྱེ་གནས་སྟེང་ཞགས་སྡིག་མཛུབ་མཛད། །\n</citation_body><citation_end>ཅེས་གསུངས།</citation_end></segment>
<segment><sapche>ཕྱག་འཚལ་བརྒྱད་པ་རྗེ་བཙུན་མ་བདུད་འཇོམས་དབང་སྟེར་མ་ལ་ཕྱག་འཚལ་བ་ནི།</sapche></segment>
<segment><root_text_origin>རྒྱུད་ལས།\n</root_text_origin><root_text_body>ཕྱག་འཚལ་ཏུ་རེ་འཇིགས་པ་ཆེན་མོ། །\nབདུད་ཀྱི་དཔའ་བོ་རྣམ་པར་འཇོམས་མ།\nཆུ་སྐྱེས་ཞལ་ནི་ཁྲོ་གཉེར་ལྡན་མཛད། །\nདགྲ་བོ་ཐམས་ཅད་མ་ལུས་གསོད་མ། །\n</root_text_body><root_text_end> ཞེས་གསུངས་པའི་དོན་ནི། </root_text_end></segment>
<segment root_text_nums:[18]><root_text_syls>ཕྱག་འཚལ། </root_text_syls>གང་ལ་ན། རྗེ་བཙུན་མ་བདུད་འཇོམས་དབང་སྟེར་མ་ལའོ། །ཆེ་བའི་ཡོན་ཏན་གང་གི་སྒོ་ནས་<root_text_syls>ཕྱག་འཚལ་</root_text_syls>ཞེ་ན། རྗེ་བཙུན་མ་ཁྱོད་ནི་ཐུགས་ཀྱི་ཆེ་བ་བརྩེ་ཆེན་དབྱིངས་ལས་མ་འདས་བཞིན་དུ། གསུང་གི་ཆེ་བ་<root_text_syls>ཏུ་རེ་</root_text_syls>ཞེས་རིགས་སྔགས་བཟླས་པའི་སྒྲ་ཆེན་མོ་སྒྲོག་པ་ཙམ་གྱིས་ཀྱང་། ནང་གི་<root_text_syls>འཇིགས་པ་ཆེན་མོ་</root_text_syls>ཐར་པ་དང་ཐམས་ཅད་མཁྱེན་པ་ཐོབ་པ་ལ་བར་དུ་གཅོད་པའི་ཉོན་མོངས་པ་དང་ཤེས་བྱའི་སྒྲིབ་པ་རྣམས་དང་། </segment>
<segment root_text_nums:[19, 20]>ཕྱིའི་འཇིགས་པ་ཆེན་མོ་<root_text_syls>བདུད་ཀྱི་དཔའ་བོ་</root_text_syls>སྟེ་གཙོ་བོ་དགའ་རབ་དབང་ཕྱུག་སོགས་དྲེགས་སྙེམས་མཐོ་བའི་འཇིག་རྟེན་པའི་ལྷ་ཆེན་སོགས་ཕྱི་ནང་གི་དགྲ་བོ་ཐམས་ཅད་<root_text_syls>རྣམ་པར་འཇོམས་</root_text_syls>ཤིང་། སྐུའི་ཆེ་བ་འདམ་ལས་སྐྱེས་ཀྱང་འདམ་གྱིས་མ་གོས་པའི་མེ་ཏོག་<root_text_syls>ཆུ་སྐྱེས་</root_text_syls>ལྟ་བུའི་<root_text_syls>ཞལ་ནི་</root_text_syls>ཅུང་ཟད་<root_text_syls>ཁྲོ་གཉེར་</root_text_syls>དང་<root_text_syls>ལྡན་</root_text_syls>པའི་ཚུལ་བསྟན་པར་<root_text_syls>མཛད་</root_text_syls>པས་ནི། བསྟན་དང་འགྲོ་བ་ལ་གནོད་ཅིང་འཚེ་བའི་སྡང་ཞུགས་ཅན་གྱི་བསྟན་འགྲོ་སྤྱི་བྱེའི་<root_text_syls>དགྲ་བོ་ཐམས་ཅད་</root_text_syls>རབ་ཏུ་<root_text_syls>གསོད་མ་</root_text_syls>སྟེ་ཆད་པ་དྲག་པོས་ཚར་བཅད་པར་མཛད་པ་དེ་ལ་རྒྱུ་དེ་ལྟ་བུའི་སྒོ་ནས་བསྟོད་ཅིང་མཆོད་པའོ། །ཞེས་པའི་དོན་ཏོ། །</segment>
<segment root_text_nums:[20]>རྐང་པ་ཕྱི་མ་གཉིས་ཀྱིས་དེ་ལྟར་བསྟན་ཚུལ་ནི། <root_text_syls>ཆུ་སྐྱེས་</root_text_syls>ནི་པདྨ་དང་། དེ་ཡང་མཛེས་པའི་དཔེ་མིན་པར་འདམ་ལས་སྐྱེས་ཀྱང་འདམ་གྱིས་མ་གོས་པའི་དཔེ་ཡིན་པས་རྗེ་བཙུན་མ་རང་ཉིད་ཆགས་སྡང་སོགས་སྐྱོན་ཀུན་ཟད་དུ་བསྟན་ལ། དེའི་ཕྱིར་ན་གདུལ་བྱའི་དབང་གིས་ཅུང་ཟད་<root_text_syls>ཁྲོ་གཉེར་</root_text_syls>དང་<root_text_syls>ལྡན་</root_text_syls>པ་ནི། བསྟན་དང་འགྲོ་བ་ལ་སྡང་ཞུགས་ཅན་རྣམས་ལ་ཐུགས་མི་དགྱེས་པའི་བརྡ་ཡིན་པས་དེ་དག་ལ་རྒྱབ་ཀྱིས་ཕྱོགས་ཤིང་ཉེས་ཆད་དྲག་པོ་གཅོད་པའི་དོན་ཏེ། <root_text_syls>གསོད་མ་</root_text_syls>ཞེས་གསུངས་པ་ནི་མཚོན་དོན་ཙམ་ཡིན་ནོ། །</segment>
<segment root_text_nums:[18, 19]>འགྲེལ་བྱེད་འགའ་ཞིག་གིས་སྐབས་འདིའི་<root_text_syls>འཇིགས་པ་ཆེན་མོ་</root_text_syls>ཁྲོ་མོ་ལ་བྱེད་གསུངས་པ་དང་། གཞན་དག་<root_text_syls>འཇིགས་པ་ཆེན་མོ་བདུད་ཀྱི་དཔའ་བོ་</root_text_syls>ལ་བྱེད་ཟེར་བ་དག་ཀྱང་སྣང་། </segment>
<segment>སྐུ་མདོག་ནི། གསེར་གྱི་མདོག་ཅན་ཞལ་གཅིག་ཕྱག་བཞི་མ། པདྨ་དམར་པོ་དང་ཟླ་བའི་སྟེང་ན་ཆུ་སྲིན་ལ་སྐྱིལ་མོ་ཀྲུང་ཕྱེད་པས་བཞུགས་པ། ཕྱག་གཡས་གྱི་དང་པོས་ཤིང་མྱ་ངན་མེད་པའི་ཡལ་ག་བཟུང་བ། གཉིས་པས་རིན་པོ་ཆེ་བསྣམས་ཤིང་མཆོག་སྩོལ་བ། གཡོན་དང་པོས་པདྨ། གཉིས་པས་བུམ་པ་བསྣམས་པ་སྟེ།</segment>
<segment><citation_origin>ཉི་མ་སྦས་པས། \n</citation_origin><citation_body>པདྨར་ཟླ་གདན་ཆུ་སྲིན་གདན། །\nགསེར་མདོག་སྐྱིལ་ཀྲུང་ཕྱེད་ཞལ་གཅིག །\nཨ་ཤྭ་ཀ་དང་རིན་ཆེན་མཆོག །\nཔདྨ་བུམ་ལས་དབང་མཆོག་སྟེར། །\n</citation_body><citation_end>ཞེས་གསུངས་པའི་ཕྱིར།</citation_end></segment>
<segment><sapche>ཕྱག་འཚལ་དགུ་པ་འཕགས་མ་སྒྲོལ་མ་མཆོག་སྩོལ་མ་ལ་ཕྱག་འཚལ་བ་ནི། </sapche></segment>
<segment><root_text_origin>རྒྱུད་ལས།\n</root_text_origin><root_text_body>ཕྱག་འཚལ་དཀོན་མཆོག་གསུམ་མཚོན་ཕྱག་རྒྱའི། །\nསོར་མོས་ཐུགས་ཀར་རྣམ་པར་བརྒྱན་མ། །\nམ་ལུས་ཕྱོགས་ཀྱི་འཁོར་ལོ་བརྒྱན་པའི། །\nརང་གི་འོད་ཀྱི་ཚོགས་རྣམས་འཁྲུགས་མ། །\n</root_text_body><root_text_end> ཞེས་གསུངས་པའི་དོན་ནི། </root_text_end></segment>
<segment root_text_nums:[21]><root_text_syls>ཕྱག་འཚལ། </root_text_syls>གང་ལ་ན། འཕགས་མ་སྒྲོལ་མ་མཆོག་སྩོལ་མ་ལའོ། །\nཆེ་བའི་ཡོན་ཏན་གང་གིས་སྒོ་ནས་ཕྱག་འཚལ་ཞེ་ན། ཕྱག་གཡོན་པའི་མཐེབ་སྲིན་གཉིས་ཀྱིས་པདྨ་མའི་ཡུ་བ་ནས་བཟུང་ཤིང་། མཛུབ་མོ་གུང་མོ་མཐེའུ་ཆུང་གསུམ་གནམ་དུ་བསྒྲེང་བའི་ཕྱག་རྒྱ་ནི་<root_text_syls>དཀོན་མཆོག་གསུམ་མཚོན་</root_text_syls>པའི་<root_text_syls>ཕྱག་རྒྱ་</root_text_syls>སྟེ། དེ་ཡང་ཐུགས་ཀ་ནས་ཁ་ཕྱིར་གཏད་ཅིང་གནམ་དུ་བསྒྲེངས་ཏེ་མཆོད་པས་ན་<root_text_syls>སོར་མོས་ཐུགས་ཀར་རྣམ་པར་བརྒྱན་མ་</root_text_syls>ཞེས་གསུངས་སོ། །</segment>
<segment root_text_nums:[21, 22]>དེ་བཞིན་<root_text_syls>མ་ལུས་ཕྱོགས་ཀྱི་འཁོར་ལོ་</root_text_syls>སྟེ་ཕྱོགས་བཞི་མཚམས་བཞི་སྟེང་འོག་གཉིས་ཏེ་ཕྱོགས་བཅུ་པོ་ཐམས་ཅད་རང་གི་སྐུ་ལས་འཕྲོ་བའི་འོད་མདངས་སྣ་ཚོགས་པ་རྣམས་ཕན་ཚུན་འཁྲུགས་ཤིང་ལྟ་བའི་མི་ངོམས་པའི་འོད་ཟེར་ཆེས་མཛེས་པ་དག་གིས་རབ་ཏུ་<root_text_syls>བརྒྱན་པ་</root_text_syls>སོགས་ཡོན་ཏན་དེ་ལྟ་བུ་མཇལ་བ<root_text_syls>འི་</root_text_syls>སྒོ་ནས་ཕྱག་འཚལ་ཞེས་པའོ། །<root_text_syls>དཀོན་མཆོག་གསུམ་མཚོན་</root_text_syls>པའི་ཕྱག་རྒྱས་ནི། རྒྱུ་སངས་རྒྱས་དཀོན་མཆོག་དང་ཆོས་དཀོན་མཆོག་གཉིས་ལས་བྱུང་ཞིང༌། བྱ་བ་དགེ་འདུན་རྗེས་སུ་བསྐྱང་བའི་དོན་བསྟན་པ་ཡིན་ཏེ།</segment>
<segment><citation_origin>སློབ་དཔོན་ཉི་མ་སྦས་པའི་བསྟོད་པ་ལས། \n</citation_origin><citation_body>སངས་རྒྱས་ཆོས་ལས་ལེགས་སྐྱེས་ཤིང་། །\nདགེ་འདུན་ཀུན་སྐྱོང་བརྩེ་ཆེན་མ། །\n</citation_body><citation_end>ཞེས་གསུངས་པའི་ཕྱིར།</citation_end></segment>
<segment>སྐབས་འདིའི་འོད་ཟེར་ནི། འགྲེལ་པ་འགའ་ཞིག་ལས། ཕྱག་གཡས་པའི་མཐིལ་གྱི་འཁོར་ལོའི་འོད་ཟེར་ཡིན་པར་གསུངས་པ་དང་། གཞན་དག་སྐུའི་འོད་ཟེར་ཡིན་པར་གསུངས་པས་བཞེད་པ་མི་འདྲ་ཡང་།</segment>
<segment><citation_origin>སློབ་དཔོན་ཉི་མ་སྦས་པའི་བསྟོད་པ་ལས། \n</citation_origin><citation_body>ཕྱོགས་དང་ཕྱོགས་བྲལ་འཁོར་ལོའི་བདག །\nརང་སྐྱེས་འོད་ཀྱིས་ཀུན་སྐྱེས་བསྒོམ། །\n</citation_body><citation_end>ཞེས་</citation_end></segment>
<segment>རང་ལས་སྐྱེས་པའི་འོད་ཟེར་ཡིན་པར་གསུངས་པ་ལས་ཕྱག་མཚན་གྱི་འོད་ཟེར་ཡིན་པར་མ་གསུངས་ཤིང་།</segment>
<segment> ཁྱད་པར་དུ་སློབ་དཔོན་འདིས་<citation_origin>ཕྱག་འཚལ་ཉེར་གཅིག་གི་སྒྲུབ་ཐབས་ལས། \n</citation_origin><citation_body>ཕྱག་དང་པོ་གཉིས་རབ་ཏུ་དགའ་བར་བྱེད་པའི་ཕྱག་རྒྱ་སྟེ། དང་པོའི་ཕྱག་རྒྱ་ལྟ་བུའོ། །གཡས་གཉིས་པས་གར་བྱེད་པར། གཡོན་གཉིས་པ་ཤིང་མྱ་ངན་མེད་པའི་ཡལ་ག་འཛིན་པའི་ཕྱག་གིས་སེམས་ཅད་ཐམས་ཅད་ལ་རིན་པོ་ཆེའི་ཆར་རྒྱུན་འབེབས་པར་མཛད་པའོ། །\n</citation_body><citation_end>ཞེས་</citation_end></segment>
<segment>ཕྱག་གཡོན་པའི་གཉིས་པ་མ་གཏོགས་ཕྱག་མཚན་བཞེས་མེད་པ་དང་དེ་ཡང་མྱ་ངན་མེད་པའི་ཤིང་ཡིན་པ་གསལ་བར་གསུངས་སོ། །སྐུ་མདོག་ནི། པདྨ་རཱ་གའི་མདོག་ཅན་དུ་གསུངས་པས་དམར་པོ་ཡིན། འོག་གདན་པདྨ་དམར་པོ་དང་ཟླ་བའི་སྟེང་ན་བཞུགས་པ། ཞལ་གཅིག་ཕྱག་བཞི་མ། རྒྱན་ཐམས་ཅད་ཀྱིས་བརྒྱན་མ། ཕྱག་དང་པོ་གཉིས་རབ་ཏུ་དགའ་བར་བྱེད་པའི་ཕྱག་རྒྱ་སྟེ། དང་པོའི་ཕྱག་རྒྱ་ལྟ་བུའོ། །གཡས་གཉིས་པས་གར་བྱེད་པར། གཡོན་གཉིས་པ་ཤིང་མྱ་ངན་མེད་པའི་ཡལ་ག་འཛིན་པའི་ཕྱག་གིས་སེམས་ཅད་ཐམས་ཅད་ལ་རིན་པོ་ཆེའི་ཆར་རྒྱུན་འབེབས་པར་མཛད་པ་སྟེ། </segment>
<segment><citation_origin>ཉི་མ་སྦས་པས། \n</citation_origin><citation_body>པདྨ་དམར་དང་ཟླ་སྟེང་དུ། །\nབནྡུ་ལྟར་དམར་ཕྱག་བཞི་མ། །\nགཉིས་དང་གཉིས་ལས་རབ་དགའ་ཡི། །\nརང་བཞིན་མྱ་ངན་མེད་ཤིང་འཛིན། །\n</citation_body><citation_end>ཞེས་གསུངས་པའི་ཕྱིར།</citation_end></segment>
<segment><sapche>ཕྱག་འཚལ་བཅུ་པ་རྗེ་བཙུན་མ་བདུད་དང་འཇིག་རྟེན་དབང་སྡུད་མ་ལ་ཕྱག་འཚལ་བ་ནི།</sapche></segment>
<segment><root_text_origin>རྒྱུད་ལས།\n</root_text_origin><root_text_body>ཕྱག་འཚལ་རབ་ཏུ་དགའ་བ་བརྗིད་པའི།།\nདབུ་རྒྱན་འོད་ཀྱི་ཕྲེང་བ་སྤེལ་མ།\nབཞད་པ་རབ་བཞད་ཏུཏྟཱ་ར་ཡིས། །\nབདུད་དང་འཇིག་རྟེན་དབང་དུ་མཛད་མ། །\n</root_text_body><root_text_end>ཞེས་གསུངས་པའི་</root_text_end>དོན་ནི། </segment>
<segment root_text_nums:[23]><root_text_syls>ཕྱག་འཚལ། </root_text_syls>གང་ལ་ན། རྗེ་བཙུན་མ་བདུད་དང་འཇིག་རྟེན་དབང་སྡུད་མ་ལའོ། །ཆེ་བའི་ཡོན་ཏན་གང་གི་སྒོ་ནས་<root_text_syls>ཕྱག་འཚལ་</root_text_syls>ཞེ་ན། <root_text_syls>རབ་ཏུ་དགའ་བ་</root_text_syls>སྟེ་སེམས་ཅན་ལ་ཐུགས་ཤིན་ཏུ་དགྱེས་པའི་<root_text_syls>བརྗིད་</root_text_syls>ཉམས་དང་། དབུ་ལ་རྒྱལ་བ་རིགས་ལྔའམ་དེའི་མཚོན་དོན་དུ་རིན་པོ་ཆེའི་<root_text_syls>དབུ་རྒྱན་</root_text_syls>གསོལ་ཞིང་དེ་ལས་<root_text_syls>འོད་</root_text_syls>ཟེར་འཕྲོ་བ་རྣམས་ཀྱང་ཕན་ཚུན་སྤེལ་མའི་ཚུལ་<root_text_syls>གྱིས་</root_text_syls>སྐུའི་བརྗིད་ཉམས་ཆེས་མཛེས་པར་བྱས་པའོ། །འདི་ནི་འཇིག་རྟེན་པ་ལྷ་མོ་གང་ལ་མོས་གུས་ཅན་རྣམས་དབང་དུ་འདུ་ཆེ་བའི་ཆེ་བ་སྟེ་ཆོ་འཕྲུལ་གསུམ་གྱི་ནང་ནས་སྐུ་རྫུ་འཕྲུལ་གྱི་ཆོ་འཕྲུའི་ནང་དུ་འདུའོ།།</segment>
<segment root_text_nums:[24]><root_text_body>བཞད་པ་རབ་བཞད་ཏུཏྟཱ་ར་ཡིས། །</root_text_body><root_text_end>ཞེས་གསུངས་པས་ནི་</root_text_end>བདུད་ཀྱི་མཐུ་ལ་མི་སྐྲག་པའི་ཉམས་སུ་ཧ་ཧ་ཞེས་བགད་པ་དང་ཆེར་བགད་པའི་ཞལ་ནས་<root_text_syls>ཏུཏྟཱ་ར་</root_text_syls>ཞེས་པའི་རིགས་སྔགས་ཀྱི་སྒྲ་ཆེན་པོ་སྒྲོག་པའོ། །འདི་ནི་འདོད་པའི་བདག་པོ་དགའ་རབ་དབང་ཕྱུག་སོགས་བསྟན་འགྲོ་ལ་བར་དུ་གཅོད་པའི་བདུད་རིགས་ཐམས་ཅད་དབང་དུ་སྡུད་པའི་ཆེ་བའོ། །དེ་ལྟ་བུའི་རྒྱུ་གཉིས་ཀྱི་སྒོ་ནས་<root_text_syls>བདུད་དང་འཇིག་རྟེན་</root_text_syls>ཐམས་ཅད་<root_text_syls>དབང་དུ་མཛད་</root_text_syls>པས་ན་མཚན་ཡང་། <root_text_syls>བདུད་དང་འཇིག་རྟེན་དབང་སྡུད་</root_text_syls><root_text_syls>མ། །</root_text_syls>ཞེས་གྲགས་སོ། །</segment>
<segment>དབུ་ལ་རིགས་ལྔའི་དབུ་རྒྱན་གྱིས་བརྒྱན་པ་ནི། <citation_origin>སྒྲོལ་བསྟོད་ཉི་ཤུ་རྩ་གཅིག་པའི་སྒྲུབ་ཐབས་ལས། \n</citation_origin><citation_body>དབུ་རྒྱན་ལྔ་ཡི་ལྷ་འོད་ཀྱིས། \n</citation_body><citation_end>ཞེས་གསུངས་པས་</citation_end>ཤེས་སོ། །</segment>
<segment>འདི་ལ་ཉི་མ་སྦས་པས་མྱ་ངན་སེལ་བའི་སྒྲོལ་མ་ཞེས་གསུངས་ལ། རྗེ་དགེ་འདུན་གྲུབ་པའང་འདིའི་རྗེས་སུ་འབྲངས།</segment>
<segment><root_text_origin>རྗེ་ཅོ་ནེ་པས། \n</root_text_origin><root_text_body>བདུད་དང་འཇིག་རྟེན་དབང་སྡུད་མ། །\n</root_text_body><root_text_end>ཞེས་གསུངས་ལ།</root_text_end></segment>
<segment>གཞན་དག །བདུད་དབང་སྡུད་མ་ཞེས་གསུངས་པའང་སྣང་ངོ་། །</segment>
<segment>རྣམ་པ་ནི། སྐུ་མདོག་བྱི་རུའི་མདོག་ལྟ་བུའི་དམར་མོ། ཟླ་བ་དང་པད་མ་དམར་པོའི་གདན་སྟེང་ན་རོལ་པས་བཞུགས་པ། ཕྱག་དང་པོ་གཉིས་སྤྱི་བོར་རབ་ཏུ་དགའ་བའི་ཕྱག་རྒྱ་བཅིངས་པ། གཡས་གཉིས་པ་ན་རལ་གྲིའི་ཕྱག་རྒྱ་དང་ལྡན་པ། གཡོན་གཉིས་པ་ན་ཤིང་མྱ་ངན་མེད་པའི་ཡལ་ག་བཟུང་བ་སྟེ། </segment>
<segment><citation_origin>ཉི་མ་སྦས་པས།\n</citation_origin><citation_body>པདྨར་ཟླ་སྟེང་བྱི་རུའི་མདོག །\nཞལ་གཅིག་ཕྱག་བཞི་དང་པོ་གཉིས། །\nསྤྱི་བོར་བཅིངས་དང་རལ་གྲི་འཕྱར། །\nཨ་ཤྭ་ཀ་ཡི་ཡལ་ག་འཛིན། །\n</citation_body>ཞེས་གསུངས་པའི་ཕྱིར།</segment>
<segment><sapche>ཕྱག་འཚལ་བཅུ་གཅིག་པ་རྗེ་བཙུན་མ་ཕོངས་པ་ཐམས་ཅད་ལས་ཀྱང་རྣམ་པར་སྒྲོལ་མ་ལ་ཕྱག་འཚལ་བ་ནི། </sapche></segment>
<segment><root_text_origin>རྒྱུད་ལས།\n</root_text_origin><root_text_body>ཕྱག་འཚལ་ས་གཞི་སྐྱོང་བའི་ཚོགས་རྣམས། །\nཐམས་ཅད་འགུགས་པར་ནུས་པ་ཉིད་མ། །\nཁྲོ་གཉེར་གཡོ་བའི་ཡི་གེ་ཧཱུྃ་གིས། །\nཕོངས་པ་ཐམས་ཅད་རྣམ་པར་སྒྲོལ་མ། །\n</root_text_body><root_text_end>ཞེས་གསུངས་པའི་དོན་ནི། </root_text_end></segment>
<segment root_text_nums:[25]><root_text_syls>ཕྱག་འཚལ་</root_text_syls>ལོ། །གང་ལ་ན། རྗེ་བཙུན་མ་ཕོངས་པ་ཐམས་ཅད་ལས་ཀྱང་རྣམ་པར་སྒྲོལ་མ་ལའོ། །རྒྱུ་ཅིས་<root_text_syls>ཕྱག་འཚལ་</root_text_syls>ཞེ་ན། གཟའ་ཆེན་བརྒྱད་སོགས་མི་མ་ཡིན་གྱི་རིགས་དང་། བསྟན་འགྲོ་ལ་ཞེན་ནས་འཚེ་བའི་གར་ལོག་རྒྱལ་པོ་ལྟ་བུའི་<root_text_syls>ས་གཞི་སྐྱོང་བ</root_text_syls>འི་<root_text_syls>ཚོགས་</root_text_syls>ཐམས་ཅད་ཕྱག་གཡས་པའི་ལྕགས་ཀྱུས་འགུགས་པར་ནུས་པར་མ་ཟད་</segment>
<segment root_text_nums:[26]><root_text_syls>ཁྲོ་གཉེར་</root_text_syls>སྟེ་ཡིད་ཁྲོས་པའི་དབང་གིས་གདོང་ལ་གཉེར་མ་སྡུད་པའི་ཚུལ་མཛད་པ་དང་། <root_text_syls>གཡོ་བ་</root_text_syls>སྟེ་ཐུགས་ཀའི་<root_text_syls>ཧཱུཾ་</root_text_syls>ཡིག་ལས་འོད་ཟེར་འཕྲོས་པ་ལ་བརྟེན་ནས་ཆོས་ཀྱིས་<root_text_syls>ཕོངས་པ་</root_text_syls>ལ་ཆོས་དང༌། ཟང་ཟིང་གིས་<root_text_syls>ཕོངས་པ་</root_text_syls>ལ་ཟང་ཟིང་སོགས་མངོན་འདོད་གྱི་རེ་བ་ཡིད་བཞིན་དུ་སྩོལ་བར་མཛད་པ་སོགས་ཆེ་བའི་ཡོན་ཏན་དེ་ལྟ་བུ་མཇལ་བའི་སྒོ་ནས་ཕྱག་འཚལ་ཞེས་པའོ།  སྐབས་འདིའི་ས་གཞི་སྐྱོང་བ་ལྷ་མི་ཐམས་ཅད་ཀྱི་དབང་དུ་བྱས་པ་ཡིན་ཏེ།</segment>
<segment><citation_origin>སྒྲོལ་བསྟོད་ཉེར་གཅིག་པའི་སྒྲུབ་ཐབས་ལས། \n</citation_origin><citation_body>དཔལ་ལྡན་ས་སྐྱོང་ཕྱོགས་རྣམས་དང་། །\nཕྱོགས་བྲལ་མ་ལུས་འགུགས་བྱེད་མ། །\n</citation_body><citation_end>ཞེས་གསུངས་པའི་ཕྱིར། </citation_end></segment>
<segment root_text_nums:[25, 26]><root_text_syls>ས་སྐྱོང་</root_text_syls>འགུགས་བྱེད་ལྕགས་ཀྱུ་དང་། <root_text_syls>ཕོངས་པ་</root_text_syls>སེལ་བྱེད་སྙིང་པོ་<root_text_syls>ཧཱུཾ་</root_text_syls>ཡིག་ལ་མཛད་པ་ཡིན་ཏེ། </segment>
<segment><citation_origin>སྒྲོལ་མ་ཉེར་གཅིག་གི་སྒྲུབ་ཐབས་ལས། \n</citation_origin><citation_body>ཕྱོགས་མཚམས་བརྒྱད་ནས་གཟའ་བརྒྱད་གཡས་ན་བསྣམས་པའི་ལྕགས་ཀྱུས་འགུགས་པ།\n</citation_body><citation_end>ཞེས་གསུངས། </citation_end></segment>
<segment root_text_nums:[26]>འགྲེལ་པ་རྣམས་སུ་ཁྲོ་གཉེར་གཡོ་བ་ཞེས་པའི་གཡོ་བ་ཁྲོ་གཉེར་གཡོ་བའི་དོན་དུ་བཀྲལ་འདུག་ཀྱང་འདི་སྙིང་པོའམ་<root_text_syls>ཧཱུཾ་</root_text_syls>ཡིག་གཡོ་བའི་དོན་དུ་བྱེད་དགོས་ཏེ། </segment>
<segment>སློབ་དཔོན་ཉི་མ་སྦས་པའི་<citation_origin>སྒྲོལ་བསྟོད་ཉེར་གཅིག་གི་སྒྲུབ་ཐབས་ལས། \n</citation_origin><citation_body>དེ་ཉིད་སྙིང་པོ་རབ་གཡོ་བས། །\nཕོངས་པ་མཐའ་དག་སེལ་མཛད་བསྒོམ། །\n</citation_body><citation_end>ཞེས་གསུངས་པའི་ཕྱིར།</citation_end></segment>
<segment root_text_nums:[25]>འགྲེལ་པ་འགའ་ཞིག་ལས་<root_text_syls>འགུགས་པ</root_text_syls>འི་དོན་ཕྱོགས་སྐྱོང་བཅུ་འཕྲིན་ལས་སྒྲུབ་པ་ལ་འགུགས་པའི་དོན་དུ་གསུངས་ཀྱང་། <root_text_syls>ས་སྐྱོང་</root_text_syls>འདི་དག་གིས་བསྟན་འགྲོ་ལ་བར་དུ་གཅོད་པའི་དབང་གིས་དྲག་པོས་ཚར་བཅད་པའི་དོན་དུ་གསལ་ཏེ། </segment>
<segment><citation_origin>ཉི་མ་སྦས་པས། \n</citation_origin><citation_body>གཡས་ན་བསྣམས་པའི་ལྕགས་ཀྱུས་འགུགས་པ།།\n</citation_body><citation_end>ཞེས་གསུངས་པའི་ཕྱིར། </citation_end></segment>
<segment root_text_nums:[26]>དེས་ན་ལྕགས་ཀྱུས་འགལ་རྐྱེན་བསལ་ཞིང་སྙིང་པོའམ་<root_text_syls>ཧཱུཾ་</root_text_syls>ཡིག་གིས་མཐུན་རྐྱེན་སྒྲུབ་པའི་ཚུལ་ལ་བསྟོད་ཅིང་མཆོད་པའོ། །</segment>
<segment>སྒྲོལ་མའི་སྐུ་མདོག་དང་ཕྱག་མཚན་རྣམ་པ་སོགས་ནི།སྐུ་མདོག་མུན་པའི་མདོག་ཅན། ཉི་མའི་དཀྱིལ་འཁོར་གྱི་སྟེང་ན་པདྨའི་གདན་གྱི་སྟེང་དུ་ཞབས་གཡས་བརྐྱང་ཞིང་གཡོན་བསྐུམ་པའི་ཚུལ་དུ་བཞུགས་པ། ཞལ་གཅིག་ཕྱག་གཉིས་མ། ཕྱག་གཡས་པས་ལྕགས་ཀྱུ་དང་གཡོན་པས་ཞགས་པ་བསྣམས་ཏེ་བཞུགས་པ་སྟེ།</segment>
<segment><citation_origin>ཉི་མ་སྦས་པས།\n</citation_origin><citation_body>པད་ཉི་ལ་བཞུགས་གཡས་བརྐྱང་རོལ། །\nམུན་མདོག་ཞལ་གཅིག་ཕྱག་གཉིས་གཡས། །\nལྕགས་ཀྱུ་གཟའ་འགུགས་ཞགས་བསྣམས་འཆིང་། །\n</citation_body><citation_end>ཞེས་གསུངས་པའི་ཕྱིར།</citation_end></segment>
<segment><sapche>ཕྱག་འཚལ་བཅུ་གཉིས་པ་རྗེ་བཙུན་མ་བཀྲིས་ཐམས་ཅད་སྦྱིན་མ་ལ་ཕྱག་འཚལ་བ་ནི།</sapche></segment>
<segment><root_text_origin>རྒྱུད་ལས།</root_text_origin><root_text_body>ཕྱག་འཚལ་ཟླ་བའི་དུམ་བུས་དབུ་རྒྱན། །\nབརྒྱན་པ་ཐམས་ཅད་ཤིན་ཏུ་འབར་མ། །\nརལ་པའི་ཁྲོད་ནས་འོད་དཔག་མེད་ལས། །\nརྟག་པར་ཤིན་ཏུ་འོད་ནི་མཛད་མ། །\n</root_text_body><root_text_end>ཞེས་གསུངས་པའི་དོན་ནི། </root_text_end></segment>
<segment root_text_nums:[27]><root_text_syls>ཕྱག་འཚལ་</root_text_syls>ལོ། །གང་ལ་ཞེ་ན། རྗེ་བཙུན་མ་བཀྲིས་ཐམས་ཅད་སྦྱིན་མ་ལའོ། །རྒྱུ་གང་གིས་ཕྱག་འཚལ་ཞེ་ན། རྒྱུ་མཚན་གཉིས་ཀྱི་སྒོ་ནས་ཕྱག་འཚལ་བ་ལས་དང་པོ་ནི། <root_text_syls>ཟླ་བའི་དུམ་བུས་</root_text_syls>ཞེས་སོགས་ཚིང་རྐང་གཉིས་ཏེ། ཚེས་གསུམ་གྱི་ཟླ་བ་ཕྱེད་པ་ཞིག་<root_text_syls>དབུ་རྒྱན་</root_text_syls>དུ་བཞེས་པ་ལས་འོད་ཟེར་འཕྲོ་བར་མ་ཟད། སྐུ་<root_text_syls>རྒྱན་</root_text_syls>གཞན་<root_text_syls>ཐམས་ཅད་</root_text_syls>ལས་ཀྱང་འོད་ཟེར་<root_text_syls>ཤིན་ཏུ་འབར་མ་</root_text_syls>སྟེ་འོད་ཟེར་རྫོགས་མཐའ་མེད་པར་འཕྲོ་བའི་དོན་ཏོ། །འདིས་གང་མཚོན་པ་ཡིན་ཞེ་ན། སྒྲུབ་པ་པོ་རྣམས་ཀྱིས་ཡིད་སེམས་ལྷད་མེད་ཀྱིས་གསོལ་བ་བཏབ་ན། བཀྲ་ཤིས་པའི་ལེགས་ཚོགས་གང་འདོད་ཡར་ངོའི་ཟླ་བ་བཞིན་འོང་བའི་དོན་བསྟན་པ་ཡིན་ཏེ།</segment>
<segment><citation_origin>ཉི་མ་སྦས་པས།\n</citation_origin><citation_body>གང་གིས་གསོལ་བཏབ་བཀྲི་ཤིས་དང་། །\nདགེ་ལེགས་རྒྱས་མཛད་ཟླ་ཚེས་བརྒྱན། །\n</citation_body><citation_end>ཞེས་གསུངས་པའི་ཕྱིར།\n</citation_end> \n28 རྒྱུ་མཚན་གཉིས་པ་ནི། རལ་པའི་ཁྲོད་ན་ཞེས་སོགས་ཚིག་རྐང་གཉིས་ཏེ། འདིའི་<root_text_syls>རལ་པའི་ཁྲོད་ན་</root_text_syls>རིགས་བདག་གི་ཚུལ་དུ་<root_text_syls>འོད་དཔག་མེད་</root_text_syls>བཞུགས་པ་<root_text_syls>ལས་</root_text_syls>དུས་<root_text_syls>རྟག་</root_text_syls>ཏུ་<root_text_syls>འོད་</root_text_syls>ཟེར་རྒྱུན་ཆད་མེད་པར་འཛག་པའི་དོན་ཏེ། འདིས་གང་མཚོན་པ་ཡིན་ཞེ་ན། ལྷ་མོ་འདི་ལ་མཆོད་པ་དང་གསོལ་བར་འདེབས་ན་བསོད་ནམས་ཚད་མེད་པར་བསྡུ་བའི་དོན་བསྟན་པ་ཡིན་ཏེ། </segment>
<segment><citation_origin>ཉི་མ་སྦས་པས། \n</citation_origin><citation_body>འོད་དཔག་མེད་ལས་འོད་འཛགས་པས། །\nབསོད་ནམས་འོད་ཕུང་འབར་མཛད་སྒོམས། །\n</citation_body><citation_end>ཞེས་གསུངས་པའི་ཕྱིར།</citation_end></segment>
<segment root_text_nums:[28]>འདི་དཔེ་མི་མཐུན་པ་ཇི་ཡོད་ནི། <root_text_origin>སྡེ་དགེ་དཔར་མ་རྒྱུད་ཅ་པ་ལས། \n</root_text_origin><root_text_body>ཕྱག་འཚལ་ཟླ་བའི་རྩེ་མོས་དབུ་བརྒྱན།</root_text_body><root_text_end>ཞེས་དང་། \n</root_text_end><root_text_body>རྟག་པར་ཤིན་ཏུ་འོད་ནི་མཛད་མ། །</root_text_body><root_text_end>ཞེས་གསུངས། སྡེ་དགེ་བསྟན་འགྱུར་ཤ་པ་ལས།\n</root_text_end><root_text_body>ཕྱག་འཚལ་ཟླ་བའི་དུམ་བུས་དབུ་བརྒྱན། །</root_text_body><root_text_end>ཞེས་དང་། \n</root_text_end><root_text_body>རྟག་པར་ཤིན་ཏུ་འོད་རབ་འཛག་མ། །</root_text_body><root_text_end>ཞེས་དང༌།</root_text_end><root_text_body>འོད་རབ་མཛད་མ།</root_text_body><root_text_end>ཞེས་</root_text_end>སྔ་ཕྱི་མི་མཐུན་གཉིས་གསུངས། \n<citation_origin>ཇོ་ནང་པའི་རྣམ་བཤད་ལས། \n</citation_origin><citation_body>རྟག་ཏུ་རྒྱུན་མི་འཆད་པར་ཤིན་ཏུ་འོད་རབ་བྱེད་མ་སྟེ།</citation_body><citation_end>ཞེས་</citation_end><root_text_body>རྟག་པར་ཤིན་ཏུ་འོད་རབ་བྱེད་མ།</root_text_body><root_text_end>ཞེས་</root_text_end></segment>
<segment root_text_nums:[28]>སྔ་ཕྱི་མི་མཐུན་པ་ནི་འགྱུར་གྱི་དབང་གིས་ཡིན་ཡང༌། ཚེས་པའི་ཟླ་བ་ལ་ཟླ་བའི་རྩེ་མོ་ཞེས་བསྒྱུར་བ་ནི་འགྱུར་མི་བདེ་བར་སྣང་ངོ་། །མཚན་གྱི་རྣམ་གྲངས་ནི། ཅོ་ནེས་བཀྲིས་འབྱུང་གནས་མ། ཉི་སྦས་ཀྱིས་བཀྲིས་ཐམས་ཅད་སྦྱིན་མ། རྗེ་དགེ་འདུན་གྲུབ་པས་བཀྲིས་སྣང་བའི་སྒྲོལ་མ་ཞེས་གསུངས་སོ། །</segment>
<segment>སྐུའི་རྣམ་འགྱུར་ནི། སྐུ་མདོག་གསེར་གྱི་མདོག་ཅན། སྣ་ཚོགས་པདྨའི་སྟེང་ན་ཟླ་བའི་དཀྱིལ་འཁོར་ལ་རྡོ་རྗེ་སྐྱིལ་མོ་ཀྲུང་གིས་བཞུགས་པ། ཞལ་གཅིག་ཕྱག་བརྒྱད་མ། གཡས་དང་པོ་ན་རྩེ་གསུམ་པ། གཉིས་པ་ན་ལྕགས་ཀྱུ། གསུམ་པ་ན་རྡོ་རྗེ། བཞི་པ་ན་རལ་གྲི། གཡོན་དང་པོ་ན་རིན་པོ་ཆེ་ཐུགས་ཀར་བསྣམས་པ། གཉིས་པས་ལྕགས་ཀྱུ། གསུམ་པས་དབྱུ་གུ། བཞི་པས་བུམ་པ་བསྣམས་པ་སྟེ།</segment>
<segment><citation_origin>ཉི་མ་སྦས་པས། \n</citation_origin><citation_body>གསེར་མདོག་ཞལ་གཅིག་ཕྱག་བརྒྱད་བལྟ། །\nརྩེ་གསུམ་ལྕགས་ཀྱུ་རྡོ་རྗེ་གྲི། །\nརིན་ཆེན་ལྕགས་ཀྱུ་དབྱུ་གུ་རིལ། །\n</citation_body><citation_end>ཞེས་གསུངས་པའི་ཕྱིར།</citation_end></segment>
<segment><sapche>ཕྱག་འཚལ་བཅུ་གསུམ་པ་རྗེ་བཙུན་མ་སྨིན་བྱེད་སྒྲོལ་མ་ལ་ཕྱག་འཚལ་བ་ནི།</sapche></segment>
<segment><root_text_origin>རྒྱུད་ལས།\n</root_text_origin><root_text_body>ཕྱག་འཚལ་བསྐལ་པ་ཐ་མའི་མེ་ལྟར། །\nའབར་བའི་ཕྲེང་བའི་དབུས་ན་གནས་མ། །\nགཡས་བརྐྱང་གཡོན་བསྐུམ་ཀུན་ནས་བསྐོར་དགའི། །\nདགྲ་ཡི་དཔུང་ནི་རྣམ་པར་འཇོམས་མ། །\n</root_text_body><root_text_end>ཞེས་གསུངས་པའི་དོན་ནི། </root_text_end></segment>
<segment root_text_nums:[29, 30]><root_text_syls>ཕྱག་འཚལ་</root_text_syls>ལོ། །གང་ལ་ན། རྗེ་བཙུན་མ་སྨིན་བྱེད་སྒྲོལ་ལའོ། །རྒྱུ་ཅིས་ཕྱག་འཚལ་ཞེ་ན། དུས་མཐར་<root_text_syls>བསྐལ་པ་</root_text_syls>འཇིག་པའི་ཚེ། ཉི་མ་བདུན་ལས་ཀྱང་ཚ་བའི་<root_text_syls>མེ་</root_text_syls>འཇིག་གི་མེ་<root_text_syls>ལྟ་བུ</root_text_syls>འི། མེ་སྤུངས་དྲག་པོ་ཕྲེང་བ་བཞིན་དུ་བར་མ་ཆད་དུ་<root_text_syls>འབར་བའི་དབུས་ན།</root_text_syls> \nརྗེ་བཙུན་མ་རང་ལ་འཁོར་གྱིས་བསྐོར་བའི་དད་གུས་ཅན་རྣམས་ལམ་བཟང་པོས་སྨིན་པར་མཚོན་བྱེད་དུ་ཞབས་<root_text_syls>གཡས་བརྐྱང་</root_text_syls>ཞིང་། རྗེ་བཙུན་མ་རང་ལ་དད་ཅིང་དགའ་བའི་གདུལ་བྱ་ལ་གནོད་པར་བྱས་པའི་དགྲ་བོ་རྣམས་དྲག་པོས་ཚར་བཅད་དེ་འཇོམས་པར་མཚོན་བྱེད་དུ་ཞབས་<root_text_syls>གཡས་བསྐུམ་</root_text_syls>ནས་དྲག་པོའི་ཉམས་ཀྱིས་བཞུགས་པའི་དོན་ཏེ། སྐལ་ལྡན་རྗེས་སུ་འཛིན་པ་དང༌། དེ་ལ་སྡང་བའི་སྐལ་ངན་ཚར་བཅད་པའི་ཆེ་བའི་ཡོན་ཏན་སྒོ་ནས་ཕྱག་མཛད་པའོ། །</segment>
<segment root_text_nums:[30]>ཞབས་བརྐྱང་བསྐུམ་གཉིས་ཀྱིས་དེ་ལྟར་མཚོན་ཏེ། <root_text_origin>ཉི་མ་སྦས་པས། \n</root_text_origin><root_text_body>གཡས་བརྐྱང་གཡོན་བསྐུམ་ཀུན་འཁོར་དགའ་བའི། །\nདགྲ་ཡི་དཔུང་ནི་རྣམ་པར་འཇོམས་མ། །\n</root_text_body><root_text_end>ཞེས་གསུངས་པའི་ཕྱིར། </root_text_end></segment>
<segment root_text_nums:[30]>དེས་ན་<root_text_origin>རྒྱུད་ལས།</root_text_origin><root_text_body>ཀུན་ནས་བསྐོར་དགའི།</root_text_body><root_text_end>ཞེས་པའི་</root_text_end><root_text_syls>བསྐོར་</root_text_syls>ནི་རང་ལ་ཚུར་<root_text_syls>བསྐོར་</root_text_syls>ཏེ་གནས་པའི་འཁོར་གྱི་དོན་ཡིན་པ་ལས་ཕར་ཆོས་འཁོར་<root_text_syls>བསྐོར་</root_text_syls>བའི་དོན་མིན་ཞིང་། རང་ལ་འོད་ཟེར་གྱིས་<root_text_syls>བསྐོར་</root_text_syls>བའི་དོན་ཡང་མིན་ལ། སྐུའི་རྣམ་འགྱུར་རམ་རོལ་པ་སྣ་ཚོགས་པའི་དོན་ཡང་མིན་པས་འགྲེལ་པ་དུ་མས་ཚུལ་དེ་ལྟར་དུ་འཆད་པ་ནི་ཉི་སྦས་ཀྱི་གཞུང་འདི་དང་འགལ་བར་ཤེས་པར་བྱའོ། །</segment>
<segment>སྐུའི་རྣམ་འགྱུར་ནི། སྐུ་མདོག་དམར་པོ། པདྨ་དམར་པོའི་སྟེང་དུ་ཉི་མའི་དཀྱིལ་འཁོར་འོད་ཟེར་དང་བཅས་པ་ལ་གཡས་བརྐྱང་བས་གནས་པ། ཞལ་གཅིག་ཕྱག་བཞི་མ། སྨིན་མ་དང་མཆུ་གྱེན་དུ་རྩོལ་བས་ལྟ་བ། གཡས་དང་པོ་ན་རལ་གྲི། གཉིས་པ་ན་མདའ། གཡོན་དང་པོ་ན་འཁོར་ལོ། གཉིས་པ་ན་གཞུ་བསྣམས་པ་ཡིན་ཏེ།</segment>
<segment><citation_origin>ཉི་མ་སྦས་པས།\n</citation_origin><citation_body>པདྨ་དམར་དང་ཉི་མ་ལ། །\n</citation_body><citation_body>བཞེངས་པའི་དོར་སྟབས་བརྐྱང་བསྐུམ་མ། །\nམི་བཟད་རཱ་ག་ལྟར་དམར་མདོག །\nཀུན་ཏུ་འཕྲོ་ཞིང་ཀུན་བསྲེག་མཛད། །\nཞལ་གཅིག་ཕྱག་བཞི་མཆུ་སྨིན་གཡོ། །\nརལ་གྲི་མདའ་དང་འཁོར་ལོ་གཞུ། །\n</citation_body><citation_end>ཞེས་གསུངས་པའི་ཕྱིར།</citation_end></segment>
<segment root_text_nums:[30]>ཡི་གེ་མི་མཐུན་པ་ཇི་ཡོད་ནི། <root_text_origin>སྡེ་དགེའི་བཀའ་འགྱུར་རྒྱུད་ཅ་པ་ལས།</root_text_origin><root_text_body>གཡས་བརྐྱང་གཡོན་བསྐུམ་ཀུན་ནས་བསྐོར་དགས། །</root_text_body><root_text_end>ཞེས་</root_text_end>དགའ་ལ་བྱེད་སྒྲ་བྱུང་བ་དང་། \nསྡེ་དགེའི་བསྟན་འགྱུར་ན་པའི་ནང་། <root_text_origin>ཉི་སྦས་ཀྱིས།</root_text_origin><root_text_body>གཡས་བརྐྱང་གཡོན་བསྐུམ་ཀུན་ནས་བསྐོར་དགའི། །\n</root_text_body><root_text_end>ཞེས་དང༌།</root_text_end><root_text_body>ཀུན་འཁོར་དགའ་བའི།</root_text_body><root_text_end>ཞེས་</root_text_end>འབྲེལ་སྒྲ་ཅན་གྱི་གསུང་མི་མཐུན་པ་གཉིས་སྣང་བ་ལས་འགྲེལ་མཛད་མཁན་དུ་མས་ཕྱི་མ་ལྟར་བཞེད་དོ། །</segment>
<segment>མཚན་གྱི་རྣམ་གྲངས་ལ། ཉི་མ་སྦས་པས་ཡོངས་སུ་སྨིན་པར་བྱེད་པའི་སྒྲོལ་མ་དང་། རྗེ་དགེ་འདུན་གྲུབ་ཀྱང་དེའི་རྗེས་སུ་འབྲངས། ཅོ་ནེས་མེ་ལྟར་འབར་བའི་སྒྲོལ་མ་ཞེས་གསུངས།</segment>
<segment><sapche>ཕྱག་འཚལ་བཅུ་བཞི་པ་རྗེ་བཙུན་མ་འགུགས་བྱེད་སྒྲོལ་མ་ལ་ཕྱག་འཚལ་བ་ནི།</sapche></segment>
<segment><root_text_origin>རྒྱུད་ལས།\n</root_text_origin><root_text_body>ཕྱག་འཚལ་ས་གཞི་ངོས་ལ་ཕྱག་གི །\nམཐིལ་གྱིས་བསྣུན་ཅིང་ཞབས་ཀྱིས་བརྡུང་མ། །\nཁྲོ་གཉེར་ཅན་མཛད་ཡི་གེ་ཧཱུཾ་གིས། །\nརིམ་པ་བདུན་པོ་རྣམས་ནི་འགེམས་མ། །\n</root_text_body><root_text_end>ཞེས་གསུངས་པའི་དོན་ནི།</root_text_end></segment>
<segment root_text_nums:[31, 32]><root_text_syls>ཕྱག་འཚལ་</root_text_syls>ལོ། །གང་ལ་ན་རྗེ་བཙུན་མ་འགུགས་བྱེད་སྒྲོལ་མ་ལའོ། །རྒྱུ་ཅིས་ཕྱག་འཚལ་ཞེ་ན། ཞལ་ཁྲོ་གཉེར་བསྡུས་པ་དང་བཅས་<root_text_syls>ས་གཞི་</root_text_syls>ཆེན་པོ་འདི<root_text_syls>འི་ངོས་སུ་ཕྱག་མཐིལ་གྱིས་</root_text_syls>དྲག་ཏུ་<root_text_syls>བསྣུན་ཞིང་ཞབས་ཀྱིས་བརྡུང་</root_text_syls>བར་མཛད་པ་ན། ས་འོག་ཏུ་གནས་པའི་ལྷ་ཀླུ་མཉན་གསུམ་སོགས་བསྟན་འགྲོ་ལ་འཚེ་བ་ཅན་རྣམས་ཕལ་ཆེར་རང་གི་འཕྲིན་ལས་སྒྲུབ་པའི་གྲོགས་སུ་འགུགས་ཤིང་། དེ་དག་གིས་མ་ཁུག་པ་རྣམས་ཐུགས་ཀའི་<root_text_syls>ཧཱུཾ་ཡིག་</root_text_syls>ལས་འོད་ཟེར་འཕྲོ་བ་<root_text_syls>རིམ་པ་བདུན་</root_text_syls>གྱི་ས་འོག་ཏུ་སོང་སྟེ་གཅིག་ཀྱང་མ་ལུས་པ་<root_text_syls>འགེམས་</root_text_syls>པ་སྟེ་འཇོམས་པར་མཛད་པའི་ཆེ་བ་དེ་ལྟ་བུའི་སྒོ་ནས་ཕྱག་འཚལ་ཞེས་པའོ། །</segment>
<segment root_text_nums:[32]><root_text_syls>ཧཱུཾ་</root_text_syls>ཡིག་གང་གི་ཡིན་ཞེ་ན། རྗེ་དགེ་འདུན་གྲུབ་ཀྱིས་ཐུགས་ཀའི་<root_text_syls>ཧཱུཾ་</root_text_syls>ཡིག་དང་། ཅོ་ནེས་ཕྱག་གཡས་པའི་མཐིལ་གྱི་ཡིན་པར་གསུངས་ལ། དངུལ་ཆུས་ཞབས་ཕྱག་གི་མཐིལ་གྱི་ཡི་གེ་<root_text_syls>ཧཱུྃ་</root_text_syls>སྔོན་པོ་ཞེས་ཞབས་ཕྱག་གཉིས་ཀའི་མཐིལ་གྱི་<root_text_syls>ཧཱུཾ་</root_text_syls>ཡིག་ལ་མཛད་ཅིང་། ཇོ་ནང་པས་ཤངས་ནས་འབྱུང་བའི་<root_text_syls>ཧཱུཾ་</root_text_syls>ཡིག་ཡིན་པར་གསུངས་སོ། །</segment>
<segment>སྐུ་མདོག་ནག་པོ། ཉི་མའི་དཀྱིལ་འཁོར་གྱི་སྟེང་ན་པདྨ་དམར་སེར་ལ་གཡས་བརྐྱང་པའི་གར་གྱིས་ཡི་དྭགས་མནན་ཅིང་བཞུགས་པ། ཞལ་གསུམ་ལ་སྤྱན་གསུམ་མངའ་བའི་རྩ་བའི་ཞལ་ནག་པོ། གཡས་དཀར་བ། གཡོན་དམར་བ། ཕྱག་དྲུག་པ་ཁྲོ་གཉེར་དང་ལྡན་ཞིང་ཞལ་དང་སྨིན་མ་བསྡུས་པ་ཅན། མིའི་རྒྱུ་མ་ཞལ་དུ་གསོལ་ཞིང་མི་མགོའི་ཅོད་པན་ཅན། ཐོད་པའི་དོ་ཤལ་དང་ལྡན་པ། སྟག་གི་པགས་པའི་ཤམ་ཐབས་མནབས་པ། སྦྲུལ་བརྒྱད་ཀྱིས་བརྒྱན་པ། ཕྱོགས་མཚམས་བཞིར་མྱུ་གུ་འཛིན་པ། ཕྱག་གཡས་དང་པོ་རལ་གྲི། གཉིས་པ་ལྕགས་ཀྱུ། གསུམ་པ་དབྱུ་གུ། གཡོན་དང་པོ་ཁྲག་གིས་བཀང་བའི་ཐོད་པ། གཉིས་པ་ན་ཞགས་པ། གསུམ་པ་ན་མགོ་བོ་བསྣམས་པའོ། །</segment>
<segment><citation_origin>དེ་ལྟར་ཡང་ཉི་མ་སྦས་པས་བསྟོད་པ་ཉི་ཤུ་རྩ་གཅིག་པའི་སྒྲུབ་ཐབས་ལས།\n</citation_origin><citation_body>སྟོང་ཟིལ་གནག་མདོག་ཞལ་གསུམ་མ། །\nགཡས་དཀར་གཡོན་དམར་ཁྲོས་པའི་ཞལ། །\nཐོད་པའི་དོ་ཤལ་རྒྱུ་མ་གསོལ། །\nསྦྲུལ་བརྒྱད་ཀྱིས་བརྒྱན་སྟག་ལྤགས་གསོལ། །\nཕྱག་དྲུག་རལ་གྲི་ལྕགས་ཀྱུ་དང༌། །\nདབྱུ་གུ་དེ་བཞིན་ཐོད་ཁྲག་བཀང༌། །\nཞགས་པ་ཚངས་པའི་མགོ་འཛིན་མ། །\n</citation_body><citation_end>ཞེས་གསུངས།</citation_end></segment>
<segment>མཚན་གྱི་རྣམ་གྲངས་ལ། ཉི་མ་སྦས་པས་འགུགས་བྱེད་སྒྲོལ་མ། རྗེ་དགེ་འདུན་གྲུབ་པས་ཁྲོ་གཉེར་གཡོ་བའི་སྒྲོལ་མ། ཅོ་ནེས་ཁྲོ་གཉེར་ཅན་གྱི་སྒྲོལ་མ་ཞེས་གསུངས་སོ། །</segment>
<segment><sapche>ཕྱག་འཚལ་བཅོ་ལྔ་པ་རྗེ་བཙུན་མ་ཞི་བ་ཆེན་མོ་ལ་ཕྱག་འཚལ་བ་ནི།</sapche></segment>
<segment><root_text_origin>རྒྱུད་ལས། \n</root_text_origin><root_text_body>ཕྱག་འཚལ་བདེ་མ་དགེ་མ་ཞི་མ། །\nམྱ་ངན་འདས་ཞི་སྤྱོད་ཡུལ་ཉིད་མ། །\nསྭཱཧཱ་ཨོཾ་དང་ཡང་དག་ལྡན་མ ། །\nསྡིག་པ་ཆེན་པོ་འཇོམས་པ་ཉིད་མ། །\n</root_text_body><root_text_end>ཞེས་གསུངས་པའི་དོན་ནི། </root_text_end></segment>
<segment root_text_nums:[33]><root_text_syls>ཕྱག་འཚལ་</root_text_syls>ལོ། །སུ་ལ་ཞེ་ན། རྗེ་བཙུན་མ་ཞི་བ་ཆེན་མོ་ལའོ། །རྒྱུ་ཅིས་ཕྱག་འཚལ་ཞེ་ན། རྗེ་བཙུན་མ་གང་ལ་བསྟེན་ཅིང་མཆོད་པའི་སྒྲུབ་པ་པོ་རྣམས་ལ་མངོན་མཐོ་ལྷ་མིའི་བདེ་བ་སྩོལ་བར་མཛད་པས་ན་<root_text_syls>བདེ་མ། </root_text_syls>ཉོན་མོངས་རྒྱུ་དང་བཅས་པ་སྤངས་པའི་ཐར་པའི་གོ་འཕང་སྟེར་བས་ན་<root_text_syls>དགེ་མ། </root_text_syls>སྲིད་ཞིའི་ཉེས་ཚོགས་རྩད་ནས་ཞི་བའི་ཐམས་ཅད་མཁྱེན་པའི་གོ་འཕང་སྦྱིན་པས་ན་<root_text_syls>ཞི་མ་</root_text_syls>སྟེ། རིམ་བཞིན་ངན་སོང་གི་སྡུག་བསྔལ་དང་། སྲིད་པའི་སྡུག་བསྔལ་དང་། སྲིད་ཞིའི་ཉེས་ཚོགས་ཀུན་ལས་གདུལ་བྱ་རང་རང་གི་ལས་སྐལ་བཞིན་འགོད་པའི་ནུས་པ་ཡོད་པར་བསྟན། </segment>
<segment root_text_nums:[33]>འགྲེལ་པ་གཞན་གྱིས་བདེ་མ་ཟག་མེད་ཀྱི་བདེ་བ་དང་། <root_text_syls>དགེ་མ་</root_text_syls>ཐར་པ་དང་། <root_text_syls>ཞི་མ་</root_text_syls>སངས་རྒྱས་ལ་སྦྱར་བ་དང་། གཞན་དག །ཞི་མ་ཐར་པ་དང་། སྤྱོད་ཡུལ་མ་སངས་རྒྱས་ལ་སྦྱར་བར་སྣང་ཡང་། <root_text_syls>བདེ་མ་</root_text_syls>མངོན་མཐོ། <root_text_syls>དགེ་མ་</root_text_syls>ཐར་པ། <root_text_syls>ཞི་མ་</root_text_syls>སངས་རྒྱས་ལ་སྦྱར་བ་<root_text_syls>ཉིད་</root_text_syls>རྒྱུད་ཀྱི་དགོངས་པ་ཡིན་ཏེ།</segment>
<segment root_text_nums:[33]><citation_origin>ཉི་མ་སྦས་པས།\n</citation_origin><citation_body>ལྷ་མོ་བདེ་མས་མཐོ་རིས་སྦྱིན། །\nདགེ་མས་ཐར་པ་སྦྱིན་པ་སྟེ། །\nདེ་བཞིན་ཞི་མས་རྫོགས་སངས་རྒྱས། །\n</citation_body><citation_end>ཞེས་གསུངས་པའི་ཕྱིར།</citation_end></segment>
<segment root_text_nums:[33]>དེ་ལྟ་བུའི་<root_text_syls>མྱ་ངན་</root_text_syls>ལས་<root_text_syls>འདས་</root_text_syls>པའི་<root_text_syls>ཞི་</root_text_syls>བ་ཕྲ་རགས་ཐམས་ཅད་ལྷ་མོ་རང་ཉིད་ཀྱི་<root_text_syls>སྤྱོད་ཡུལ་</root_text_syls>ལམ་ལོངས་སྤྱོད་དུ་གྱུར་པས་ན་ཚིག་རྐང་ཕྱི་མ་གསུངས་ཏེ། འདི་ནི་རང་སྡུག་བསྔལ་རྒྱུ་དང་བཅས་པ་ལས་གྲོལ་ཞིང་གཞན་ཡང་དེ་ལ་འགོད་པའི་ནུས་པ་མངའ་བའི་ཆེ་བའི་སྒོ་ནས་བསྟོད་པའོ།།</segment>
<segment root_text_nums:[34]>འོ་ན་གཞན་སྲིད་ཞིའི་འཇིགས་པ་ལས་སྒྲོལ་བ་ལ་དེ་དག་ལ་བར་དུ་གཅོད་པའི་སྡིག་སྒྲིབ་སྤང་དགོས་པས་དེ་ཇི་ལྟར་གཞོམ་པར་བྱ་ཞེ་ན། ཐ་མའི་<root_text_syls>སྭཱཧཱ་</root_text_syls>དང་ཐོག་མའི་<root_text_syls>ཨོཾ་</root_text_syls>ཡིག་ཞལ་ནས་སྒྲོག་པས་མཚོན་ནས། <root_text_syls>ཨོཾ་</root_text_syls>ཏྭ་རེ་ཏུཏྭ་རེ་ཏུ་རེ་<root_text_syls>སྭཱཧཱ་</root_text_syls>ཞེས་པའི་རིག་སྔགས་<root_text_syls>ཡང་དག་</root_text_syls>པར་སྒྲོག་པའི་བྱིན་རླབས་ཀྱིས་<root_text_syls>སྡིག་པ་ཆེན་པོ་འཇོམས་པ</root_text_syls>ར་མཛད་ཅེས་བསྟོད་པའོ། །</segment>
<segment>འདིའི་སྐུ་མདོག་དཀར་པོ། པདྨ་དཀར་པོའི་སྟེང་ན་ཟླ་བ་ལ་རྡོ་རྗེའི་སྐྱིལ་མོ་ཀྲུང་གིས་བཞུགས་པ། གཡས་དང་པོས་ཕྲེང་བ་ཐུགས་ཀར་བསྣམས་པ། གཉིས་པ་མཆོག་སྦྱིན། གསུམ་པ་དབྱུ་གུ། གཡོན་དང་པོ་ན་པདྨ། གཉིས་པ་ན་རིལ་བ་སྤྱི་བླུགས། གསུམ་པ་པོ་ཏི་བསྣམས་པའོ། །</segment>
<segment><citation_origin>དེ་ལྟར་ཡང་ཉི་མ་སྦས་པས། \n</citation_origin><citation_body>པདྨ་དཀར་དང་ཟླ་བ་ལ། །\nརྡོ་རྗེའི་སྐྱིལ་ཀྲུང་ཀུནྡའི་མདོག །\nཕྲེང་བ་མཆོག་སྦྱིན་དབྱུ་གུ་དང་། །\nཔདྨ་སྤྱི་བླུགས་པོ་ཏི་འཛིན། །\n</citation_body><citation_end>ཞེས་གསུངས།</citation_end></segment>
<segment root_text_nums:[34]>ཡི་གེ་མི་འདྲ་བ་ནི། <root_text_origin>ཉི་མ་སྦས་པས།</root_text_origin><root_text_body>ཡང་དག་ལྡན་མ། </root_text_body><root_text_end>ཇོ་ནང་དངུལ་ཆུ་ཅོ་ནེ་སོགས་</root_text_end><root_text_body>ཡང་དག་ལྡན་པས།</root_text_body>བྱེད་སྒྲ་ཅན་དུ་འགྲེལ་སྣང་བ་ལྟར་<root_text_origin>རྒྱུད་རང་ལས་ཀྱང༌། </root_text_origin><root_text_body>ཡང་དག་ལྡན་པས།</root_text_body><root_text_end>ཞེས་འབྱུང་བས་</root_text_end>ཉི་སྦས་ཀྱི་དཔེ་མ་དག་པ་ཡིན་སྙམ། </segment>
<segment>འདི་ལ་མཚན་ནི་རྗེ་དགེ་འདུན་གྲུབ་པས་དགེ་ལེགས་ཞི་བའི་སྒྲོལ་མ་ཞེས་གསུངས། </segment>
<segment><sapche>ཕྱག་འཚལ་བཅུ་དྲུག་པ་རྗེ་བཙུན་མ་དགྲ་འཇོམས་མ་ལ་ཕྱག་འཚལ་བ་ནི། </sapche></segment>
<segment><root_text_origin>རྒྱུད་ལས།\n</root_text_origin><root_text_body>ཕྱག་འཚལ་ཀུན་ནས་བསྐོར་རབ་དགའ་བའི།\nདགྲ་ཡི་ལུས་ནི་རབ་ཏུ་འགེམས་མ། །\nཡི་གེ་བཅུ་པའི་ངག་ནི་བཀོད་པའི། །\nརིག་པ་ཧཱུཾ་ལས་སྒྲོལ་མ་ཉིད་མ། །\n</root_text_body><root_text_end>ཞེས་གསུངས་པའི་དོན་ནི། </root_text_end></segment>
<segment root_text_nums:[35, 36]><root_text_syls>ཕྱག་འཚལ་</root_text_syls>ལོ། །སུ་ལ་ཞེ་ན། རྗེ་བཙུན་མ་དགྲ་འཇོམས་མ་ལའོ། །རྒྱུ་གང་གི་སྒོ་ནས་<root_text_syls>ཕྱག་འཚལ་</root_text_syls>ཞེ་ན། སྒྲུབ་པ་པོས་རང་གི་ཐུགས་ཀར་ཐུགས་ཀྱི་སྙིང་པོ་<root_text_syls>རིག་</root_text_syls>སྔགས་ཀྱི་མཆོག་<root_text_syls>ཧཱུཾ་</root_text_syls>ཡིག་ལ་ཨོཾ་ཏྭ་རེ་སོགས་ཡི་གེ་བཅུ་པའི་<root_text_syls>སྔགས་</root_text_syls>གིས་<root_text_syls>བསྐོར་</root_text_syls>ཞིང་། <root_text_syls>ཧཱུཾ་</root_text_syls>ཡིག་དེ་ལས་འོད་ཟེར་འཕྲོས་ནས་སྲིད་ཞིའི་མུན་པ་སེལ་བར་བསྒོམས་ན། ཡིད་གཞུངས་པ་དང་དྲན་པ་མྱུར་བ་དང་ཤེས་རབ་ཕུན་སུམ་ཚོགས་པ་དང་ལྡན་པའི་འཁོར་སློབ་ཀྱིས་དུས་ཀུན་ནས་རང་ལ་བསྐོར་བའི་<root_text_syls>དགའ་བ་</root_text_syls>ཐོབ་པར་མ་ཟད།</segment>
<segment root_text_nums:[35, 36]>དོན་རགས་པ་ཙམ་ཡང་མི་ཤེས་ཀྱང་ཕྲག་དོག་གིས་རྒྱུད་རློམ་པའི་<root_text_syls>དགྲ་</root_text_syls>བོའི་ཚོགས་ཐམས་ཅད་ཀྱང་སྔགས་ནུས་ཀྱིས་རབ་ཏུ་<root_text_syls>འགེམས་</root_text_syls>པ་སྟེ་ཆད་པ་དྲག་པོས་ཚར་བཅད་པར་འགྱུར་ཞེས་བསྟོད་པའོ། །དེ་ཡང་སྔགས་ཡིག་གིས་བསྐོར་བར་བསྒོམས་པས་མ་འོངས་པར་རང་ཡིད་གཞུངས་སོགས་ཀྱིས་བསྐོར་བར་འགྱུར་བའི་ཕན་ཡོན་ཐོབ་པ་དང༌། <root_text_syls>ཧཱུཾ་</root_text_syls>ཡིག་ལས་འོད་ཟེར་འཕྲོ་བར་བསྒོམས་པས་མ་འོངས་པར་སྲིད་ཞིའི་མུན་པ་སེལ་བར་འགྱུར་བའི་ཕན་ཡོན་ཐོབ་ཅེས་པའི་དོན་ཏེ།</segment>
<segment><citation_origin>ཉི་མ་སྦས་པས། \n</citation_origin><citation_body>ཡིད་གཞུངས་དྲན་སོགས་ཀུན་ནས་བསྐོར། །\nམི་ཤེས་དགྲ་དཔུང་རབ་འཇོམས་མ། །\nབློ་གྲོས་ཡི་གེ་བཅུ་བཀོད་པས། །\nཧཱུཾ་ལས་སྲིད་ཞིའི་མུན་སྒྲོལ་བསྒོམ། །\n</citation_body><citation_end>ཞེས་གསུངས་པའི་ཕྱིར།</citation_end></segment>
<segment root_text_nums:[35]>འདིར་<root_text_body>ཀུན་ནས་བསྐོར་རབ་</root_text_body><root_text_end>ཅེས་པའི་</root_text_end>བསྐོར་གྱི་དོན་འཆད་པའི་ཚེ་འགྲེལ་པ་འགའ་ཞིག་གིས་ཆོས་འཁོར་བསྐོར་བའི་དོན་དུ་བྱེད་པ་དང༌། གཞན་དག་སྔགས་ཡིག་གིས་བསྐོར་བའི་དོན་དུ་འཆད་པར་སྣང་ཡང་། རང་ལ་ཤེས་རབ་ཅན་གྱི་འཁོར་སློབ་ཀྱིས་ཕྱོགས་ཀུན་བསྐོར་བའི་དོན་ཡིན་ཏེ།</segment>
<segment root_text_nums:[35]><citation_origin>ཉི་མ་སྦས་པས།\n</citation_origin><citation_body>ཡིད་གཞུངས་དྲན་སོགས་ཀུན་ནས་བསྐོར། །\nམི་ཤེས་དགྲ་དཔུང་རབ་འཇོམས་མ། །\nཞེས་དྲངས་མ་ཐག་པ་ལྟར་དང་། བསྒྲུབ་པའི་སྐབས་སུའང་། \nབདག་གྱུར་གཡས་གཡོན་མདུན་རྒྱབ་ཏུ། །\nཡིད་གཞུངས་དྲན་དང་ཤེས་རབ་དང༌། །\nབློ་འཕེལ་ལྷ་མོ་བཞི་བསྒོམ་བྱ། །\n</citation_body><citation_end>ཞེས་གསུངས་པའི་ཕྱིར།</citation_end></segment>
<segment root_text_nums:[36]><root_text_body>ཡི་གེ་བཅུ་པའི་སྔགས་ནི་</root_text_body><root_text_end>ཞེས་</root_text_end>སོགས་ཚིང་རྐང་གཉིས་ཀྱི་དོན་ལ། འགྲེལ་པ་འགའ་ཞིག་ལས་<root_text_syls>ཡི་གེ་བཅུ་པའི་སྔགས་</root_text_syls>སྙིང་ཀར་བཀོད། <root_text_syls>རིག་པ་ཧཱུཾ་</root_text_syls>གི་སྔགས་ཏེ་ཨཾ་ན་མཿཏ་རེ་ན་མོ་ཧཱ་རེ་ཧཱུཾ་ཧཱ་རེ་སྭཱཧཱ་ཞེས་པའི་སྔགས་ངག་ནས་བརྗོད་པའི་དོན་དུ་མཛད་པ་དང་། གཞན་དག་ཏཱཾ་ལ་<root_text_syls>ཡི་གེ་བཅུ་པའི་སྔགས་</root_text_syls>ཨོཾ་ཏ་རེ་སོགས་བཀོད་པ་དང་། <root_text_syls>ཧཱུཾ་</root_text_syls>ལ་<root_text_syls>རིག་པ་ཧཱུྃ་</root_text_syls>གི་སྔགས་ༀ་ན་མཿསོགས་ཀྱིས་བསྐོར་བ་ལས་འོད་ཟེར་འཕྲོ་བའི་དོན་དུ་བྱེད་ཀྱང་།<root_text_syls>ཧཱུཾ་</root_text_syls>ལ་<root_text_syls>ཡི་གེ་བཅུ་པའི་སྔགས་</root_text_syls>ཡིག་གི་བསྐོར་བ་ལས་འོད་ཟེར་འཕྲོས་པས་སྲིད་ཞིའི་མུན་པ་སེལ་བའི་དོན་དུ་བྱེད་པ་ཉིད་རྒྱུད་ཀྱི་དགོངས་པར་སྣང་སྟེ།</segment>
<segment root_text_nums:[36]><citation_origin>ཉི་མ་སྦས་པས།\n</citation_origin><citation_body>ཐུགས་ཀྱི་སྙིང་པོ་རིག་པ་མཆོག །\nཡི་གེ་བཅུས་བསྐོར་འདོད་པ་ཡི། །\nདངོས་གྲུབ་ཀུན་སྟེར་བློ་གྲོས་སྤེལ། །\n</citation_body><citation_end>ཞེས་གསུངས་པའི་ཕྱིར།</citation_end></segment>
<segment>སྐུ་མདོག་དམར་མོ། ཞལ་གཅིག་སྤྱན་གསུམ་མ། ཕྱག་གཉིས་མ། པདྨ་དམར་སེར་གྱི་སྟེང་ན་ཉི་མའི་དཀྱིལ་འཁོར་ལ་སེམས་དཔའི་སྐྱིལ་མོ་ཀྲུང་གིས་བཞུགས་པ། གཡས་ཐུགས་ཀར་རྩེ་གསུམ་པ་བསྣམས་པ། གཡོན་སྙིང་པོ་དང་བཙས་པའི་ཕྱག་རྒྱ་དང་ལྡན་པ་སྟེ།</segment>
<segment><citation_origin>ཉི་མ་སྦས་པས། \n</citation_origin><citation_body>པདྨའི་གེ་སར་ཉི་མ་ལ། །\nསེམས་དཔའི་སྐྱིལ་ཀྲུང་བྱུ་རུའི་མདོག །\nགཅིག་ཏུ་ཕན་མཛད་དངོས་གྲུབ་སྦྱིན། །\nའབྲས་བཅས་ཤིང་བསྣམས་སྡིག་མཛུབ་འཕྱར། །\n</citation_body><citation_end>ཞེས་གསུངས།</citation_end></segment>
<segment root_text_nums:[35, 36]><root_text_origin>སྒྲོལ་བསྟོད་ཉེར་གཅིག་པའི་སྒྲབ་ཐབས་ལས། \n</root_text_origin><root_text_body>དགྲ་ཡི་དཔུང་ནི་རབ་ཏུ་འགེམས་མ། །\nཡི་གེ་བཅུ་པའི་སྔགས་ནི་བཀོད་པས། །\nརིག་པ་ཧཱུཾ་ལས་སྒྲོལ་བ་ཉིད་མ། །\n</root_text_body><root_text_end>ཞེས་གསུངས།</root_text_end></segment>
<segment>མཚན་ནི་ཉི་མ་སྦས་པས་ཆགས་པ་འཇོམས་པའི་སྒྲོལ་མ་དང་དགྲ་འཇོམས་མའི་སྒྲོལ་མ་ཞེས་བཞེད་ཅིང་། རྗེ་དགེ་འདུན་གྲུབ་པས་སྔ་མ་ལྟར་གསུངས། ཅོ་ནེས་རིག་པ་ཧཱུཾ་ལས་སྒྲོལ་མ་ཞེས་གསུངས་སོ། །</segment>
<segment><sapche>ཕྱག་འཚལ་བཅུ་བདུན་པ་རྗེ་བཙུན་མ་བདེ་བ་ཐམས་ཅད་སྒྲུབ་མ་ལ་ཕྱག་འཚལ་བ་ནི།</sapche></segment>
<segment><root_text_origin>རྒྱུད་ལས།\n</root_text_origin><root_text_body>ཕྱག་འཚལ་ཏུ་རེའི་ཞབས་ནི་བརྡབས་པས། །\nཧཱུཾ་གི་རྣམ་པའི་ས་བོན་ཉིད་མ། །\nརི་རབ་མནྡྷར་དང་འབིགས་བྱེད། །\nའཇིག་རྟེན་གསུམ་རྣམས་གཡོ་བ་ཉིད་མ། །\n</root_text_body><root_text_end>ཞེས་གསུངས་པའི་དོན་ནི། </root_text_end></segment>
<segment root_text_nums:[37, 38]><root_text_syls>ཕྱག་འཚལ་</root_text_syls>ལོ། །གང་ལ་ཞེ་ན། རྗེ་བཙུན་མ་བདེ་བ་ཐམས་ཅད་སྒྲུབ་མ་ལའོ། །རྒྱུ་མཚན་གང་གི་སྒོ་ནས་ཕྱག་འཚལ་ཞེ་ན། འཇིག་རྟེན་གསུམ་མཐུ་སྟོབས་ཀྱིས་གཡོ་བའི་སྒོ་ནས་ཏེ། <root_text_syls>ཏུ་རེ་</root_text_syls>སྟེ་ཆེས་ཤིན་ཏུ་མྱུར་མོ<root_text_syls>འི་ཞབས་</root_text_syls>གཉིས་འཇིག་རྟེན་གྱི་ངོས་སུ་དྲག་ཏུ་<root_text_syls>བརྡབས་པ</root_text_syls>འི་ཟིལ་<root_text_syls>གྱིས། རི་རབ་</root_text_syls>ཀྱི་ངོས་སུ་འཆགས་པའི་འཇིག་རྟེན་དང་། རི་བོ་<root_text_syls>མནྡར་</root_text_syls>ཡི་ངོས་སུ་འཆགས་པའི་འཇིག་རྟེན་<root_text_syls>དང་། </root_text_syls><root_text_syls>འབིགས་བྱེད་</root_text_syls>ཀྱི་རི་བོའི་ངོས་སུ་འཆགས་པའི་<root_text_syls>འཇིག་རྟེན་གསུམ་</root_text_syls>སོགས་འཇིག་རྟེན་ཐམས་ཅད་<root_text_syls>གཡོ་</root_text_syls>ཞིང་སྒུལ་བའི་ཟིལ་གྱིས་འཇིགས་པར་བྱེད་ཅིང༌། </segment>
<segment root_text_nums:[37]>དེ་ནས་<root_text_syls>ཧཱུཾ་གི་རྣམ་པའི་</root_text_syls>སྟེ་ཧཱུཾ་ཡིག་གི་<root_text_syls>ས་བོན་</root_text_syls>ལས་སྐྱེས་པའི་ཚུལ་གྱིས་འཇིག་རྟེན་ཐམས་ཅད་དུ་ལྷ་མོ་རང་<root_text_syls>ཉིད་</root_text_syls>དངོས་སུ་བསྐྱོད་དེ་འཇིག་རྟེན་ཐམས་ཅད་དབང་དུ་སྡུད་<root_text_syls>མ་</root_text_syls>ཞེས་གཙོ་བོ་མཐུ་སྟོབས་ཀྱི་སྒོ་ནས་མཆོད་ཅིང་བསྟོད་པའོ། །དབང་དུ་བསྡུས་ནས་ཅི་མཛད་ཅེ་ན། བདེ་བ་ལ་འགོད་པ་ཡིན་ཏེ། བདེ་བ་ཐམས་ཅད་སྒྲུབ་མ་ཞེས་གསུངས་པའི་ཕྱིར། འགྲེལ་པ་གཞན་ལས། ཧཱུཾ་ལས་འོད་ཟེར་འཕྲོས་པས་ས་འོག་སོགས་འཇིག་རྟེན་གསུམ་གཡོ་བའི་དོན་ལ་བྱེད་པ་ནི།</segment>
<segment root_text_nums:[37]><citation_origin>ཉི་མ་སྦས་པས།\n</citation_origin><citation_body>བདེ་ལྡན་ལྷ་མོས་ཞབས་བརྡབས་པས། །\nའཇིག་རྟེན་གསུམ་གཡོ་འཇིགས་པར་བྱེད། །\n</citation_body><citation_end>ཅེས་</citation_end>གཡོ་བྱེད་<root_text_syls>ཞབས་བརྡབས་པས་</root_text_syls>ཡིན་པར་གསུངས་པ་དང་འགལ་ཞིང་། </segment>
<segment root_text_nums:[38]>སྐབས་འདིའི་<root_text_syls>འཇིག་རྟེན་གསུམ་</root_text_syls>ས་འོག་ས་བླ་ས་སྟེང་གསུམ་ལ་བྱེད་པའང་མི་འཐད་དེ།</segment>
<segment root_text_nums:[38]><root_text_origin>རྒྱུད་རང་ལས། \n</root_text_origin><root_text_body>རི་རབ་མནྡར་དང་འབིགས་བྱེད། །\nའཇིག་རྟེན་གསུམ་རྣམས། \n</root_text_body><root_text_end>ཞེས་</root_text_end><root_text_syls>འཇིག་རྟེན་གསུམ་རི་རབ་</root_text_syls>དང་། <root_text_syls>མནྡར་</root_text_syls>དང་། <root_text_syls>འབིབས་བྱེད་</root_text_syls>གསུམ་ལ་བྱེད་པར་གསལ་བར་གསུངས་པ་དང་ཡང་འགལ་བའི་ཕྱིར། སྤྱིར་<root_text_syls>འཇིག་རྟེན་གསུམ་</root_text_syls>ལ་མཐའ་གཅིག་ཏུ་ས་འོག་སོགས་གསུམ་གཞག་དགོས་པའི་ངེས་པའང་མེད་དེ། བཞི་བརྒྱ་པའི་ཟླ་འགྲེལ་ལས་ཁམས་གསུམ་ལ་བྱེད་པར་གསུངས་པའི་ཕྱིར། </segment>
<segment root_text_nums:[38]><root_text_origin>འགའ་ཞིག་ལས། \n</root_text_origin><root_text_body>ཧཱུཾ་གི་རྣམ་པའི་ས་བོན་ཉིད་མ། །\n</root_text_body><root_text_end>ཞེས་པའི་དོན་</root_text_end>འཆད་པ་ན། མྱུར་མ་དེ་ཇི་འདྲ་བ་ཞེ་ན། ཡི་གེ་ཧཱུཾ་གི་རྣམ་པ་ཅན་གྱི་ས་བོན་ལས་སྐྱེས་པའི་ཁྲོ་མོའི་བདག་ཉིད་མའོ། །ཞེས་བཀྲལ་ཀྱང་།</segment>
<segment root_text_nums:[38]><citation_origin>ཉི་མ་སྦས་པས།\n</citation_origin><citation_body>ཧཱུཾ་ཡིག་ས་བོན་ལས་སྐྱེས་མགོན། །\nརི་རབ་ཀུན་བསྐྱོད་དབང་སྡུད་བསྒོམ། །\n</citation_body><citation_end>ཞེས་</citation_end><root_text_syls>ཧཱུཾ་</root_text_syls>ཡིག་གི་<root_text_syls>ས་བོན་</root_text_syls>ལས་སྐྱེས་པའི་ཚུལ་དུ་རི་རབ་སོགས་ལ་བསྐྱོད་པའི་དོན་དུ་གསུངས་པ་དང་འགལ་བས་རྩ་ཁུངས་བརླིང་པ་རེ་ལ་གཞི་བཅོལ་བར་བྱའོ། །</segment>
<segment>སྐུ་མདོག་དམར་སེར། ཞལ་གཅིག་ཕྱག་གཉིས་མ། པདྨ་དཀར་པོའི་སྟེང་ན་ཉི་མའི་དཀྱིལ་འཁོར་ལ་སེམས་དཔའི་སྐྱིལ་མོ་ཀྲུང་གིས་བཞུགས་པ།ཕྱག་གཉིས་ཀྱིས་ཐུགས་ཀར་ཟླ་བའི་དཀྱིལ་འཁོར་བསྣམས་པའོ། །</segment>
<segment>དེ་ལྟར་ཡང་<citation_origin>ཉི་མ་སྦས་པས། \n</citation_origin><citation_body>རང་དཀར་པད་དབུས་ཉི་མ་ལ། །\nཧཱུཾ་ཡིག་ལས་སྐྱེས་ཀུན་བེད་སྟེར། །\nསེམས་དཔའི་སྐྱིལ་ཀྲུང་དམར་སེར་མཛེས། །\nཕྱག་གཉིས་རི་བོང་འཛིན་བསྣམས་པ། །\n</citation_body><citation_end>ཞེས་གསུངས། </citation_end></segment>
<segment>བདེ་བ་ཐམས་ཅད་སྒྲུབ་པའི་སྒྲོལ་མ། བདེ་ལྡན་མ་ཆོམ་རྐུན་བཅིང་བ་དང་མཚན་གཉིས་བྱུང་།</segment>
<segment><sapche>ཕྱག་འཚལ་བཅོ་བརྒྱད་པ་རྗེ་བཙུན་མ་རྣམ་རྒྱལ་སྒྲོལ་མ་ལ་ཕྱག་འཚལ་བ་ནི།</sapche></segment>
<segment><root_text_origin>རྒྱུད་ལས།\n</root_text_origin><root_text_body>ཕྱག་འཚལ་ལྷ་ཡི་འཚོ་ཡི་རྣམ་པའི།།\nརི་དྭགས་རྟགས་ཅན་ཕྱག་ན་བསྣམས་མ།\nཏཱ་ར་གཉིས་བརྗོད་ཕཊ་ཀྱི་ཡི་གེས། །\nདུག་རྣམས་མ་ལུས་པར་ནི་སེལ་མ། །\n</root_text_body><root_text_end>ཞེས་གསུངས་པའི་དོན་ནི། </root_text_end></segment>
<segment root_text_nums:[39, 40]><root_text_syls>ཕྱག་འཚལ་</root_text_syls>ལོ། །སུ་ལ་ན། རྗེ་བཙུན་མ་རྣམ་རྒྱལ་སྒྲོལ་མ་ལའོ། །རྒྱུ་གང་གི་སྒོ་ནས་ཞེ་ན། <root_text_syls>ལྷའི་མཚོ་</root_text_syls>ལྟ་བུ<root_text_syls>འི་རྣམ་པ་</root_text_syls>ཅན་<root_text_syls>གྱི་རི་དྭགས་རྟགས་ཅན་</root_text_syls>ཏེ་ཟླ་བའི་དཀྱིལ་འཁོར་ཞིག་<root_text_syls>ཕྱག་ན་བསྣམས་</root_text_syls>ཞིང་། ཞལ་ནས་<root_text_syls>ཏཱ་ར་</root_text_syls>ཏཱ་ར་<root_text_syls>ཕཊ་</root_text_syls>ཅེས་པའི་<root_text_syls>ཏཱ་ར་གཉིས་</root_text_syls>ཅན་གྱི་རིག་སྔགས་བཟླས་པ་ཙམ་གྱིས་སྦྲུལ་<root_text_syls>དུག་</root_text_syls>སོགས་<root_text_syls>དུག་</root_text_syls>རིགས་ཐམས་ཅད་<root_text_syls>སེལ་</root_text_syls>བར་ནུས་པའོ། །འདི་ནི་<root_text_syls>དུག་</root_text_syls>ནད་ཀྱིས་མཚོན་ནས་གཙོ་བོར་ཀླུ་ནད་<root_text_syls>སེལ་</root_text_syls>བའི་སྒོ་ནས་མཆོད་ཅིང་བསྔགས་པ་ཡིན་ཏེ།</segment>
<segment root_text_nums:[40]><citation_origin>ཉི་མ་སྦས་པས།\n</citation_origin><citation_body>རྗེ་བཙུན་མ་སྒྲོལ་མ་རྣམ་པར་རྒྱལ་མས་ཀླུ་ནད་གསོ་བའི་སྒྲུབ་ཐབས་རྫོགས་སོ། །\n</citation_body><citation_end>ཞེས་གསུངས་པའི་ཕྱིར།</citation_end></segment>
<segment root_text_nums:[40]><root_text_syls>ཏཱ་ར་གཉིས་</root_text_syls>ཅན་གྱི་རིག་སྔགས་ལ། ཨོཾ་ན་མཿ ཏཱ་རེ་ན་མོ་ཏཱ་རེ་ཧཱུྃ་ཧ་རེ་སྭཱཧཱ། ཞེས་པ་འདི་དང་། མཐར་རྟེན་<root_text_syls>ཕཊ་ཀྱི་ཡི་གེ་</root_text_syls>སརྦ་བི་ཛཿ ཤནྟིངྐུ་རུ་<root_text_syls>ཕཊ་</root_text_syls>ཅེས་པ་འདི་ཡིན་པར་ཇོ་ནང་པས་གསུངས། དངུལ་ཆུས་<root_text_syls>ཏཱ་ར་གཉིས་བརྗོད་</root_text_syls>ཀྱིས་མཚོན་པའི་ཡི་གེ་བཅུ་པའི་སྭཱཧཱའི་གནས་སུ་<root_text_syls>ཕཊ་</root_text_syls>ཅེས་སྦྱར་བའི་ཡི་གེ་བཟླས་པ་ལ་བྱེད་པར་གསུངས། <citation_origin>ཅོ་ནེས་</citation_origin><citation_body>ཡི་གེ་བཅུ་པ་དང་བཅས་པའི་ཏཱ་ར་ཏཱ་ར་གཉིས་བརྗོད་ཅིང་ཕཊ་ཀྱི་ཡི་གེས་</citation_body><citation_end>ཞེས་</citation_end><root_text_syls>ཏཱ་ར་</root_text_syls>ལན་<root_text_syls>གཉིས་བརྗོད་</root_text_syls>པ་དང༌།མཐའ་རྟེན་<root_text_syls>ཕཊ་ཡིག་</root_text_syls>ཀྱང་ཕཊ་ཡིག་རྐྱང་པ་རང་ལ་མཛད་སྣང་ཡང་། <root_text_origin>རྗེ་དགེ་འདུན་གྲུབ་པས་</root_text_origin>རྒྱུད་ཀྱི་ཚིག་ཟུར་ལྟར། ངག་ཏུ་<root_text_body>ཏཱ་ར་གཉིས་བརྗོད་ཕཊ་ཀྱི་ཡི་གེས། །</root_text_body><root_text_end>ཞེས་གསུངས་པ་ལྟར་</root_text_end>ཏཱ་ར་ཏཱ་ར་ཕཊ་ཅེས་<root_text_syls>ཏཱ་ར་</root_text_syls>བཟླས་ཏེ་ལན་<root_text_syls>གཉིས་</root_text_syls>ཀྱི་མཐར་<root_text_syls>ཕཊ་</root_text_syls>ཅེས་བཏགས་པའི་རིག་སྔགས་ལ་བྱེད་ན་རྒྱུད་ཚིག་དང་མཐུན་ནོ། །</segment>
<segment>སྐུ་མདོག་དཀར་མོ། ཞལ་གཅིག་ཕྱག་བཞི་མ། པདྨ་དཀར་པོ་དང་ཟླ་བའི་གདན་ལ་ངང་པའི་སྟེང་ན་སེམས་དཔའི་སྐྱིལ་མོ་ཀྲུང་གིས་བཞུགས་པ། ཕྱག་དང་པོ་གཉིས་དགའ་བའི་ཕྱག་རྒྱ་དང་ལྡན་པ། གཡས་གཉིས་པས་མཆོག་སྦྱིན་པ། གཡོན་གཉིས་པ་སྙིང་པོ་དང་བཅས་པའི་ཕྱག་རྒྱ་དང་ལྡན་པ་སྟེ། </segment>
<segment><citation_origin>ཉི་མ་སྦས་པས། \n</citation_origin><citation_body>པདྨ་དཀར་སྟེང་ཟླ་དབུས་སུ། །\nའདབ་བཟང་ཁྲི་སྟེང་སྐྱིལ་ཀྲུང་བཞུགས། །\nགཉིས་ཀྱི་སྤྱི་བོར་ལྕགས་ཀྱུ་འཛིན། །\nགཞན་གཉིས་མཆོག་སྦྱིན་པོ་ཏི་བསྣམས། །\n</citation_body><citation_end>ཞེས་གསུངས་པའི་ཕྱིར།</citation_end></segment>
<segment><sapche>ཕྱག་འཚལ་བཅུ་དགུ་པ་རྗེ་བཙུན་མ་སྡུག་བསྔལ་ཐམས་ཅད་བསྲེག་པའི་སྒྲོལ་མ་ལ་ཕྱག་འཚལ་བ་ནི། </sapche></segment>
<segment><root_text_origin>རྒྱུད་ལས།\n</root_text_origin><root_text_body>ཕྱག་འཚལ་ལྷ་ཡི་ཚོགས་རྣམས་རྒྱལ་པོ། །\nལྷ་དང་མིའམ་ཅི་ཡིས་བསྟེན་མ། །\nཀུན་ནས་གོ་ཆ་དགའ་བ་བརྗིད་ཀྱིས།།\nརྩོད་དང་རྨི་ལམ་ངན་པ་སེལ་མ། །\n</root_text_body><root_text_end> ཞེས་གསུངས་པའི་དོན་ནི། </root_text_end></segment>
<segment root_text_nums:[41]><root_text_syls>ཕྱག་འཚལ་</root_text_syls>ལོ། །སུ་ལ་ཞེ་ན། རྗེ་བཙུན་མ་སྡུག་བསྔལ་ཐམས་ཅད་བསྲེག་པའི་སྒྲོལ་མ་ལའོ། །ཆེ་བའི་ཡོན་ཏན་གང་གི་སྒོ་ནས་ཞེ་ན། <root_text_syls>ལྷའི་ཚོགས་རྣམས་</root_text_syls>ཀྱི་<root_text_syls>རྒྱལ་པོ་</root_text_syls>ནི། བརྒྱ་བྱིན་དང་། ཚངས་པ་སོགས་<root_text_syls>ལྷ་</root_text_syls>སྟོབས་འབྱོར་དང་དབང་ཐང་ཆེ་བ་རྣམས་དང༌། གཞན་ཡང་<root_text_syls>ལྷ་</root_text_syls>ཕལ་བ་ལྷ་དབང་དེ་དག་གི་བྲན་དུ་གནས་པ་སོགས་དང་། <root_text_syls>མིའམ་ཅིས་</root_text_syls>མཚོན་ནས་ལྷ་སྲིན་སྡེ་བརྒྱད་སོགས་ས་གསུམ་ན་དབང་ཆེ་བ་རྣམས་ཀྱིས་<root_text_syls>བསྟེན་</root_text_syls>ཅིང་མཆོད་པ་ན། </segment>
<segment root_text_nums:[42]>ཐུགས་<root_text_syls>ཀུན་ནས་</root_text_syls>དགྱེས་པའི་<root_text_syls>དགའ་བའི་</root_text_syls>གཟི་<root_text_syls>བརྗིད་</root_text_syls>དམ་སྐུའི་གཟི་བརྗིད་ཀྱི་གོ་ཆ་ལ་བརྟེན་ནས་གཞན་<root_text_syls>རྩོད་</root_text_syls>པ་<root_text_syls>དང་རྨི་ལམ་ངན་པ་སེལ་</root_text_syls>བ་སྟེ། དེས་མཚོན་ནས་གཙོ་བོར་རྒྱལ་པོའི་བཙན་གྱི་སྡུག་བསྔལ་སོགས་སེལ་བའི་དོན་ཡིན་ཏེ།</segment>
<segment root_text_nums:[42]><citation_origin>ཉི་མ་སྦས་པས།\n</citation_origin><citation_body>རྗེ་བཙུན་མ་སྒྲོལ་མ་སྡུག་བསྔལ་བསྲེགས་པས་ཁྲི་མོན་ལས་ཐར་པའི་སྒྲུབ་ཐབས་རྫོགས་སོ། །\n</citation_body><citation_end>ཞེས་གསུངས་པའི་ཕྱིར།</citation_end></segment>
<segment root_text_nums:[42]>འགྲེལ་པ་རྣམས་སུ་སྐབས་འདིའི་<root_text_syls>གོ་ཆ</root_text_syls>འི་དོན་འཆད་པའི་ཚེ་རིགས་སྔགས་དང་སྐུ་སྒོམ་པའི་<root_text_syls>གོ་ཆ་</root_text_syls>ལ་ལྷ་མོ་དགྱེས་པའམ་<root_text_syls>དགའ་བའི་</root_text_syls>དོན་དུ་བྱས་སྣང་ཡང༌། ས་གསུམ་ན་གནས་པའི་ལྷ་དབང་སོགས་ཀྱིས་བསྟེན་པ་ལས་ཐུགས་ཤིན་ཏུ་དགྱེས་ཉམས་དང་། དེ་འདྲའི་སྐུའི་གཟི་བྱིན་ལས་<root_text_syls>རྩོད་ངན་</root_text_syls>སོགས་<root_text_syls>སེལ་</root_text_syls>བའི་དོན་དུ་བྱེད་དགོས་ཏེ། </segment>
<segment root_text_nums:[42]><citation_origin>ཉི་མ་སྦས་པས། \n</citation_origin><citation_body>ས་གསུམ་དབང་པོས་རབ་མཆོད་ཅིང་། །\nཀུན་ནས་དགའ་བསྐྱེད་འབར་བ་ཡི། །\nགཟི་ཡིས་ལྟས་ངན་སྡུག་བསྔལ་སེལ། །\n</citation_body><citation_end>ཞེས་གསུངས་པའི་ཕྱིར།</citation_end></segment>
<segment>སྐུ་མདོག་དཀར་མོ། ཞལ་གཅིག་ཕྱག་གཉིས་མ། པདྨ་དཀར་པོ་དང་ཉི་མའི་དཀྱིལ་འཁོར་གྱི་སྟེང་ན་སེམས་དཔའི་སྐྱིལ་མོ་ཀྲུང་གིས་བཞུགས། འོད་ཟེར་གྱི་ཕྲེང་བས་བརྒྱན་པ། ཕྱག་གཉིས་ཀྱི་ཐུགས་ཀར་མེའི་སྣོད་བསྣམས་པ་སྟེ།</segment>
<segment><citation_origin>ཉི་མ་སྦས་པས།\n</citation_origin><citation_body>པདྨ་དཀར་དང་ཉི་སྟེང་དུ། །\nགཡས་བརྐྱང་སྐྱིལ་ཀླུང་ཀུནྡའི་མདོག །\nསྣ་ཚོགས་འོད་ཕྲེང་སྐུ་བརྒྱན་ནས། །\nམེ་ཐབ་བསྣམས་ཤིང་སྡུག་བསྔལ་བསྲེག །\n</citation_body><citation_end>ཅེས་གསུངས་པའི་ཕྱིར། </citation_end></segment>
<segment><sapche>ཕྱག་འཚལ་ཉི་ཤུ་པ་རྗེ་བཙུན་མ་དངོས་གྲུབ་འབྱུང་གནས་ལ་ཕྱག་འཚལ་བ་ནི།</sapche></segment>
<segment><root_text_origin>རྒྱུད་ལས།\n</root_text_origin><root_text_body>ཕྱག་འཚལ་ཉི་མ་ཟླ་བ་རྒྱས་པའི། །\nསྤྱན་གཉིས་པོ་ལ་འོད་རབ་གསལ་མ། །\nཧཱ་ར་གཉིས་བརྗོད་ཏུཏྟཱ་ར་ཡིས། །\nཤིན་ཏུ་དྲག་པོའི་རིམས་ནི་སེལ་མ། །\n</root_text_body><root_text_end> ཞེས་གསུངས་པའི་</root_text_end>དོན་ནི། </segment>
<segment root_text_nums:[43]><root_text_syls>ཕྱག་འཚལ་</root_text_syls>ལོ། །སུ་ལ་ཞེ་ན། རྗེ་བཙུན་མ་དངོས་གྲུབ་འབྱུང་གནས་ལའོ། །རྒྱུ་གང་གི་སྒོ་ནས་ཞེ་ན། <root_text_syls>ཉི་མ་</root_text_syls>ལྟར་གསལ་ཞིང་<root_text_syls>ཟླ་བ་</root_text_syls>ལྟར་བརྗིད་པའི་ཡེ་ཤེས་ཀྱི་<root_text_syls>སྤྱན་གཉིས་པོ་</root_text_syls>ལས་<root_text_syls>འོད་</root_text_syls>ཟེར་འཕྲོ་བས་འགྲོ་བའི་ཁམས་ལ་གཟིགས་པ་ན། རིམས་ནད་ངན་པ་བཟློག་དཀའ་བ་དག་དང་། དེའི་ཕུགས་ཀྱི་རྒྱུ་ཉོན་མོངས་པ་སོགས་ཀྱིས་རྒུད་པར་གཟིགས་པའི་ཚེ།</segment>
<segment root_text_nums:[44]><root_text_syls>ཧ་ར་</root_text_syls>ཧ་ར་ཞེས་དྲག་པོའི་རིག་སྔགས་<root_text_syls>གཉིས་བརྗོད་</root_text_syls>པའམ། ཡང་ན་<root_text_syls>ཏུཏྟཱར་</root_text_syls>སྟེ་ཞི་བའི་སྔགས་གཉིས་སོགས་བཟླས་པ་<root_text_syls>ཡིས་རིམས་ནད་</root_text_syls>སོགས་སྲིད་ཞིའི་རྒུད་པ་ཐམས་ཅད་<root_text_syls>སེལ་</root_text_syls>བར་མཛད་དེ། གནས་སྐབས་དང་མཐར་ཐུག་གི་དངོས་གྲུབ་ཐམས་ཅད་འབད་མེད་དུ་སྟེར་བའི་སྒོ་ནས་བསྔགས་པ་སྟེ། </segment>
<segment root_text_nums:[44]><citation_origin>ཉི་མ་སྦས་པས།\n</citation_origin><citation_body>ཡེ་ཤེས་ལྷ་མོ་ཡེ་ཤེས་སྤྱན། །\nརབ་གསལ་བསྒྲིབས་དང་མི་བསྒྲིབས་གཟིགས། །\nངན་འགྲོ་དང་ནི་སྲིད་པའི་ནད། །\nཉོན་མོངས་བཅས་འཇོམས་བསྒོམ་པར་བྱ། །\n</citation_body><citation_end>ཞེས་དང༌།</citation_end><citation_body>རྗེ་བཙུན་མ་སྒྲོལ་མ་དངོས་གྲུབ་འབྱུང་བའི་གནས་མི་སྣང་བར་བྱེད་པའི་སྒྲུབ་ཐབས་རྫོགས་སོ། །\n</citation_body><citation_end>ཞེས་གསུངས་པའི་ཕྱིར།</citation_end></segment>
<segment root_text_nums:[44]>འདི་ལ་<root_text_origin>བཀའ་འགྱུར་རྒྱུད་དཔེ་རང་ལས།</root_text_origin><root_text_body>ཏཱ་ར་གཉིས་བརྗོད། </root_text_body><root_text_end>ཅེས་</root_text_end>ཡིག་ནོར་རྒྱུན་འབྱམས་ཀྱི་དབང་གིས་འགྲེལ་པ་དུ་མས་ཏཱ་ར་སོར་གཞག་བྱས་པ་སྣང་ཡང་། ཉི་མ་སྦས་པས། <root_text_origin>སྒྲོལ་བསྟོད་ཉི་ཤུ་རྩ་གཅིག་པའི་སྒྲུབ་ཐབས་སྔ་མ་ལས།</root_text_origin><root_text_body>ཧཱ་ར་གཉིས་</root_text_body><root_text_end>ཞེས་</root_text_end>ཡོད་པ་བཞིན་<root_text_origin>རྗེ་དགེ་འདུན་གྲུབ་པ་སོགས་འགྲེལ་བྱེད་དུ་མས་</root_text_origin><root_text_body>ཧཱ་ར་གཉིས་</root_text_body><root_text_end>ཞེས་</root_text_end>ཡོད་པ་རྣམས་དག་པར་སྣང་།མཁས་པ་འགའ་ཞིག་གིས་<root_text_syls>ཧཱ་ར་གཉིས་བརྗོད་</root_text_syls>པའི་སྔགས་ནི།ཨོཾ་ན་མཿ ཧ་རེ་ན་མོ་ཧ་རེ་སྭཧཱ། ཞེས་གསུངས་པ་འདི་དང་། <root_text_syls>ཏུཏྟཱ་ར</root_text_syls>འི་སྔགས་ཀྱང་ཨོཾ་ཏཱ་རེ་སོགས་ཡི་གེ་བཅུ་པའི་སྔགས་འདི་ཡིན་པར་གསུངས་སོ། །</segment>
<segment>རྗེ་བཙུན་མ་དམར་སེར། ཞལ་གཅིག་ཕྱག་གཉིས་མ། པདྨ་དམར་པོ་དང་ཟླ་བའི་དཀྱིལ་འཁོར་གྱི་སྟེང་ནས་སེམས་དཔའི་སྐྱིལ་མོ་ཀྲུང་གིས་བཞུགས་པ། ཕྱག་གཉིས་ཀྱིས་གསེར་གྱི་མདོག་ཅན་གྱི་བུམ་པ་བསྣམས་པ་སྟེ། </segment>
<segment><citation_origin>ཉི་མ་སྦས་པས།\n</citation_origin><citation_body>འདབ་སྐྱེས་དམར་སྟེང་ཟླ་བ་ལ། །\nསེམས་དཔའི་སྐྱིལ་ཀྲུང་གསེར་ཟངས་མདོག །\nཕྱག་གཉིས་ཐུགས་ཀར་གསེར་བུམ་འཛིན། །\nནད་འཇོམས་དངོས་གྲུབ་ཀུན་སྟེར་མཛད། །\nའདབ་བཟང་མིག་ལྕེ་མཁྲིས་བ་བསྣམས། །\n</citation_body><citation_end>ཞེས་གསུངས་པའི་ཕྱིར།</citation_end></segment>
<segment><sapche>ཕྱག་འཚལ་ཉེར་གཅིག་པ་རྗེ་བཙུན་མ་ཡོངས་སུ་རྫོགས་བྱེད་སྒྲོལ་མ་ལ་ཕྱག་འཚལ་བ་ནི།</sapche></segment>
<segment><root_text_origin>རྒྱུད་ལས།\n</root_text_origin><root_text_body>ཕྱག་འཚལ་དེ་ཉིད་གསུམ་རྣམས་བཀོད་པས། །\nཞི་བའི་མཐུ་དང་ཡང་དག་ལྡན་མ། །\nགདོན་དང་རོ་ལངས་གནོད་སྦྱིན་ཚོགས་རྣམས།\nའཇོམས་པ་ཏུ་རེ་རབ་མཆོག་ཉིད་མ། །\n</root_text_body><root_text_end> ཞེས་གསུངས་པའི་དོན་ནི།</root_text_end></segment>
<segment root_text_nums:[45, 46]><root_text_syls>ཕྱག་འཚལ་</root_text_syls>ལོ། །གང་ལ་ཞེ་ན། རྗེ་བཙུན་མ་ཡོངས་སུ་རྫོགས་བྱེད་སྒྲོལ་མ་ལའོ། །རྒྱུ་ཅི་ཞིག་མཐོང་ནས་ཡིན་ཞེ་ན། ལྷ་མོའི་སྐུའི་གནས་<root_text_syls>གསུམ་</root_text_syls>སྟེ། རིམ་བཞིན་སྤྱི་བོར་ལྷ་སྐུའི་<root_text_syls>དེ་ཉིད་</root_text_syls>ཨོཾ་དང༌། མགྲིན་པར་སྔགས་ཀྱི་<root_text_syls>དེ་ཉིད་</root_text_syls>ཨཱཿ དང༌། སྙིང་ཀར་ཏིང་ངེ་འཛིན་གྱི་<root_text_syls>དེ་ཉིད་</root_text_syls>ཧཱུཾ་ཡིག་<root_text_syls>བཀོད་</root_text_syls>དེ་བསྒོམས་<root_text_syls>པའི་</root_text_syls>མཐུས། གནས་<root_text_syls>གསུམ་</root_text_syls>ལ་གནོད་པའི་འབྱུང་པོའི་ཚོགས་ཐམས་ཅད་<root_text_syls>ཞི་བ</root_text_syls>ར་བྱེད་པ<root_text_syls>འི་མཐུ་དང་ཡང་དག་</root_text_syls>པར་<root_text_syls>ལྡན་</root_text_syls>པས་ན། བསྟན་འགྲོ་ལ་བར་དུ་གཅོད་པའི་<root_text_syls>གདོན་དང་རོ་ལངས་</root_text_syls>དང་<root_text_syls>གནོད་སྦྱིན་</root_text_syls>གྱི་<root_text_syls>ཚོགས་</root_text_syls>ཐམས་ཅད་<root_text_syls>ཏུ་རེ་རབ་མཆོག་ཉིད་མ་</root_text_syls>སྟེ། མྱུར་དུ་<root_text_syls>འཇོམས་པ</root_text_syls>ར་མཛད་པའི་<root_text_syls>རབ་</root_text_syls>དང་<root_text_syls>མཆོག་</root_text_syls>ཏུ་གྱུར་<root_text_syls>མ་</root_text_syls>ཞེས་བསྔགས་ཤིང་མཆོད་པའོ། །</segment>
<segment root_text_nums:[45]>འགྲེལ་པ་འགའ་ཞིག་ལས་ཡི་གེ་<root_text_syls>གསུམ་</root_text_syls>སྒྲུབ་པ་པའི་གནས་<root_text_syls>གསུམ་</root_text_syls>ལ་<root_text_syls>བཀོད་པའི་</root_text_syls>དོན་དུ་སྦྱར་སྣང་ཡང་འདི་ལྷ་མོ་ལ་བསྟོད་པའི་སྐབས་ཡིན་པས་ལྷ་མོའི་གནས་<root_text_syls>གསུམ་</root_text_syls>ལ་བྱ་དགོས་ཤིང་།དེ་ཉིད་རྒྱུད་ཀྱི་དགོངས་པའང་ཡིན་ཏེ།<root_text_body>ཕྱག་འཚལ་དེ་ཉིད་གསུམ་རྣམས་བཀོད་པས། །ཞི་བའི་མཐུ་དང་ཡང་དག་ལྡན་མ། །</root_text_body><root_text_end>ཞེས་</root_text_end>ལྷ་མོའི་གནས་གསུམ་ལ་<root_text_syls>དེ་ཉིད་གསུམ་</root_text_syls>སྒོམ་པའི་མཐུས་<root_text_syls>ཞི་བའི་མཐུ་ལྡན་མ</root_text_syls>ར་གྱུར་ཅེས་བསྔགས་པ་དང༌། </segment>
<segment root_text_nums:[45]><citation_origin>ཉི་མ་སྦས་པས་ཀྱང་། \n</citation_origin><citation_body>ལྷ་དང་སྔགས་དང་ཏིང་འཛིན་གྱི། །\nདེ་ཉིད་གསུམ་བཀོད་མཐུ་ཆེན་མོ། །\nགནས་གསུམ་གནོད་པའི་ཚོགས་འཇོམས་མ། །\n</citation_body><citation_end>ཞེས་</citation_end>གནས་གསུམ་ལ་<root_text_syls>དེ་ཉིད་གསུམ་བཀོད་པས་མཐུ་</root_text_syls>ཆེན་དུ་འགྱུར་བར་གསུངས་པའི་ཕྱིར།</segment>
<segment>སྐུ་མདོག་དཀར་མོ། ཞལ་གཅིག་སྤྱན་གསུམ་པ། ཕྱག་གཉིས་པ། ཁྱུ་མཆོག་གི་སྟེང་ན་པདྨ་དང་ཟླ་བའི་དཀྱིལ་འཁོར་ལ་སྐྱིལ་ཀྲུང་ཕྱེད་པས་བཞུགས་པ། སྟག་གི་པགས་པའི་ཤམ་ཐབས་མནབས་པ། གཡས་པ་ཕྲེང་བ། གཡོན་རྩེ་གསུམ་པ་བསྣམས་པ་སྟེ།</segment>
<segment><citation_origin>ཉི་མ་སྦས་པས། \n</citation_origin><citation_body>ཧ་སྐྱེས་ཁྱུ་མཆོག་པད་ཟླ་ལ། །\nསྐྱིལ་ཀྲུང་ཕྱེད་བཞུགས་སྟག་ཤམ་ཅན། །\nཞལ་གཅིག་རྣམ་ཐར་སྤྱན་གསུམ་ཕྱག །\nམུ་ཏིག་ཕྲེང་དང་མདུང་རྩེ་གསུམ། །\n</citation_body><citation_end>ཞེས་གསུངས་པའི་ཕྱིར། </citation_end></segment>
<segment><root_text_origin>རྒྱུད་ལས།\n</root_text_origin><root_text_body>རྩ་བའི་སྔགས་ཀྱི་བསྟོད་པ་འདི་དང་། །\nཕྱག་འཚལ་བ་ནི་ཉི་ཤུ་རྩ་གཅིག །\n</root_text_body><root_text_end> ཅེས་གསུངས་པའི་</root_text_end>དོན་ནི། </segment>
<segment root_text_nums:[47]><root_text_syls>རྩ་བའི་སྔགས་</root_text_syls>ལ་ཞི་དྲག་གཉིས་ཡོད་པ་སྤེལ་ནས་<root_text_syls>བསྟོད་པ་འདི་</root_text_syls>ལ་ཚིགས་བཅད་<root_text_syls>ཉི་ཤུ་རྩ་གཅིག་</root_text_syls>ཡོད་པ་བཞིན། <root_text_syls>ཕྱག་འཚལ་བ་</root_text_syls>ཡང་<root_text_syls>ཉི་ཤུ་རྩ་གཅིག་</root_text_syls>ཡོད་ཅེས་པའི་དོན་ཏོ། །</segment>